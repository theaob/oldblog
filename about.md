---
layout: page
title: Hakkımda
---
<p><img class="left" src="http://onurbaykal.com/uploads/2009/02/onur.jpg" alt="Hakkımda"/>Genelin tersine geriye gideceğim Benjamin Button gibi olacak. TOBB Etü Bilgisayar Mühendisliği’nde 4. Sınıfa gidiyorum. 2008 yılında TOBB Etü Bilgisayar Mühendisliği bölümünü kazandım. 2004-2008 yılları arasında Kastamonu Fen Lisesi’nde okudum. 2004 yılında Kastamonu Fen Lisesi’ni kazandım. 2000 yılında Kastamonu’ya taşındım bundan önce Ankara’daydım. Burada ufak bir ileriye sarma yapıyorum. İlköğretim hayatım çok önemli değil. Son olarak 16 Nisan 1990’da Bursa’nın en eski ilçesi Orhaneli’de doğdum. Kısaca böyle.</p>
<p>Bilgisayar geçmişimi normal olarak yazmam gerekiyor sanırım. 1998 yılında 3. Sınıfa giderken ilk bilgisayarıma kavuştum. Daha önce de bilgisayar kullanmıştım. Windows 3.1’i gördüm yani. 1999’da internete girmeye başladım. 56k modem, mIRC, ICQ kullandım. Windows 95, 98 kullandım. Farkında olmadığım bir aralık hacker forumlarında buldum kendimi. Burada yazılıma merak saldım. Orta okuldayken arkadaşımla ilk web sitemizi yaptık. Web siteleriyle uğraşmak sıkıcı geldiğinden tekrar forumlara yöneldim. inndir.com’a programlar ekledim böylece hem kendim program kullanmayı öğrendim hem de ürün tanıtmayı öğrendim. Bu aralar AoB Software diye bir şey uydurdum. Google’da ararsanız kopyaladığım bazı programları görebilirsiniz. Yabancı programları Türkçe’ye çevirip dağıttım. Google’da Çalgitsin diye aratırsanız çevirdiğim en popüler programlardan birini görebilirsiniz. Bir aralar kendi forumumu açmakla uğraştım. Kurdum da ancak istediğim ortam oluşmayınca devam etmedim. Elime bir yerden Visual Basic 6 geçti ve ilk programlama deneyimlerimi yaşadım. Bugün varmaya çalıştığım noktaya o gün başladım sanırım. Kaynak kodu açık yazılımları inceledim fakat bir temelim olmadığından çok fazla ilerleyemedim. Fakat genç yaşta programlama mantığım oldu. Bu da bana bugün çok fayda sağlıyor. Daha önce uğraştığım forum scriptleri sayesinde php ve asp görmüşlüğüm de oldu. Senelerdir de blog yazıyorum. Blogspot’ta başladım. 2008'de WordPress’e geçtim. Nisan 2009’da da kendi alan adıma taşındım. Hala yazar dururum. 2009 oldukça bereketli geçti. The Next Web Türkiye'de yazı yazmaya başladım. Saçlarımı da kestirdim. Beni başka yerlerde de görmeniz yüksek bir olasılık.</p>
<p>Zevklerimi de anlatayım bitireyim. Yabancı dizi izlemeyi çok severim. Altyazı falan kullanmam. İngilizcem öyle iyi yani. Tabii House ve Big Bang Theory’de zorluk çekmiyor değilim. Terim öğrenmek biraz zaman alıyor. Film seyretmeyi de severim. Bir aralar izlediğim filmleri de yorumladım. Bilgisayar oyunu da oynarım. 98’den beri bilgisayar kullandığıma göre pek çok oyunu da oynamışımdır doğal olarak. Severim hala oynarım. İlk ve tek konsolum PSP. Hastası olduğum bir cihazdır ayrıca. Kitap okumayı severim. Tercihen bilim kurgu ve gerilim romanları okurum. Stephen King hastasıyım. Fakat bir tür sınırım yok. Aşk romanı da okudum, okurum. Müzik konusunda gençken metal seven biriydim. Yaş ilerledikçe rock, classic rock’a yöneldim. Her müziği dinlememem. Seçiciyim.</p>
<p>Favori dizilerim : Sherlock, Game of Thrones, Lost, Stargate, Fringe, That 70s Show, House, How I Met Your Mother</p>
<p>Favori kitaplarım : Buzun ve Ateşin Şarkısı serisi, Yüzüklerin Efendisi üçlemesi, Maça Kızı, Kule Dizisi</p>
<p>Favori filmlerim : (500) Days of Summer, Star Wars, Austin Powers, A Clockwork Orange, Full Metal Jacket</p>
<p>Favori müzik gruplarım : Led Zeppelin, Pink Floyd, Dream Theater, Rush, Opeth, Black Sabbath, The Smiths</p>