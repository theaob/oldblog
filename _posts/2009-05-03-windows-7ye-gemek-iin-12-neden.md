---
layout: post
title: Windows 7&#8217;ye Ge&#231;mek &#304;&#231;in 12 Neden
date: 2009-05-03 22:05
comments: true
categories: []
---
<p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="vista711" border="0" alt="vista711" align="left" src="http://onurbaykal.com.tr/wp-content/uploads/2009/05/vista7112.jpg" width="127" height="127" /> Şu sıralar çok sık Windows 7’den bahsediyorum farkındayım. Bu sadece benimle sınırlı değil. Internette birçok yerde Windows 7 tartışılıyor. Önce birinci aday sürümün (RC 1) sızması, halka açık beta ve 5 Mayıs’ta dağıtıma açılacak olan Türkçe RC 1 gibi olaylar arka arkaya gelip temponun düşmemesini sağladı. 5 Mayıs’ta sunulup en geç 30 Haziran’a kadar dağıtılacağı söylendi. Ayrıca birçok yerel özelleştirmeyle geleceğinden bu sefer çok daha fazla kişi indirip kullanacak. Beta’da serverlar tıkanmıştı bu sefer de yine aynı şey olacak. Geliştiriciler bile serverlara sorun yaşattığına göre herkese sunulunca oldukça büyük sunucu sorunları olacak.</p> <!--more-->  <p>Bu yazıda Windows XP, Vista’dan yola çıkarak neden Windows 7’ye geçilmesi gerektiğini maddeleyeceğim. Diğer işletim sistemleri için de geçerli olabilir. Bu maddelerin belirli bir sırası yoktur. Bazı fikirler de benim değildir.</p>  <h4>Performans:</h4>  <p>Windows 7 oldukça iyi optimize edilmiş. Şu anda bu yazıyı yazdığım bilgisayarda Windows XP, Vista, Ubuntu, Pardus’u başarıyla denedim. Mac OS X’i de kurmaya çalıştım ama onu başaramadım. Göz kararı diyorum ama Windows 7, Windows XP’den daha performanslı olabilir. Bilgisayarım oldukça hızlı çalışıyor. Performansından çok memnunum.</p>  <h4>Pil ömrü:</h4>  <p>Taşınabilir bir bilgisayar kullanıyorsanız sizi sınırlayan en büyük şey pil ömrüdür. Windows 7, Windows XP performansı sunarken gördüğüm en iyi pil yönetimini de sunuyor. En düşük aydınlıkta 4 saate yakın internette gezinme imkanı sunarken 3 saate yakın bir süre de film izletiyor. Bu süreleri hiçbir işletim sisteminde görmedim.</p>  <h4>Netbook desteği:</h4>  <p>Windows 7, netbooklarda Windows XP’nin yerine geçmek için tasarlanmış gibi. Yukarıda belirttiğim yönleri de koyarsak oldukça ideal bir hal alıyor.</p>  <h4>Uyumluluk:</h4>  <p>Windows 7’nin üst modellerinde gelecek olan Windows XP modu ile Windows XP’de çalışıp 7’de çalışmayan yazılımları kullanabileceksiniz. Ayrıca bu özellik sonradan ayrı olarak da satışa çıkabilir. Çıkmazsa da büyük bir olasılıkla sızdırılacaktır.</p>  <h4>Hız:</h4>  <p>Windows 7’nin açılış süresi oldukça kısa. Ayrıca kurulum süresi de öyle. Tüm sürücüleri içinde barındırmak yerine gerekli sürücüleri Windows Update servisinden çekerek hem yerden hem de performanstan büyük kazanımlar elde edilmiş.</p>  <h4>Geliştirilmiş arayüz:</h4>  <p>Windows Vista’da kullanılan Aero’nun üzerine eklemelerle geliyor. Pencereyi tutup salladığınızda sadece o pencere kalıyor. Pencereyi tutup ekranın en üstüne götürürseniz tam ekran oluyor (desteklemeyen programlar var). Başlat çubuğunda programın önizlemesinden o pencereye geçebiliyorsunuz veya sadece bakıp geri dönebiliyorsunuz.</p>  <h4>Kullanıcı Hesabı Kontrolü:</h4>  <p>Windows Vista’da sinir eden UAC (user access control) yani kullanıcı hesabı kontrol özelliği düzgün hale getirilmiş. Böylece kullanıcıyı sinir eden uyarı mesajlarıyla karşılaşmıyorsunuz.</p>  <h4>Action Center:</h4>  <p>Türkçe Windows’ta adı ne olacak bilmiyorum. Bu servis ile bilgisayarınızdaki güvenlik ve sonanım sorunları bir noktada toplanıyor ve size buradan sunuluyor.</p>  <h4>Problem Adım Kaydedici:</h4>  <p>Bilgisayarınızda yaşadığınız problemleri çözmesi için telefonla aramak yerine bu programla kaydedip gönderiyorsunuz böylece destek aldığınız kişiyle aranızda iletişim sorunları olmuyor.</p>  <h4>Kurulu Gelen Yazılımları Kaldırabilme:</h4>  <p>Önceki Windowslarda Internet Explorer tam olarak kaldırılamıyordu. Windows 7’de Internet Explorer ve Windows Media Player kaldırılabiliyor. Internet Explorer kalktıktan sonra Explorer’da bir sorun yaşamıyorsunuz.</p>  <h4>Yardımcı Programların Yenilenmesi:</h4>  <p>Windows 7’de hesap makinası, Wordpad, Paint yenilenmiş. Ayrıca birçok yeni destek yazılımı da eklenmiş. Oyunlarda da ufak yenilikler mevcut.</p>  <h4>Dokunmatik Ekran Desteği:</h4>  <p>Dokunmatik ekranı olan her bilgisayar için yeni özellikler sunuluyor. Apple’ın sunduğu çoklu dokunma gibi özellikler de eklenecek. Ayrıca temel programlara da yine dokunma desteği gelecek.</p>
