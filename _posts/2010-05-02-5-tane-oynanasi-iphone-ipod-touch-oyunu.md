---
layout: post
title: 5 Tane Oynanas&#305; iPhone iPod Touch Oyunu
date: 2010-05-02 21:48
comments: true
categories: []
---
Efendim malumunuz artık ben de bir iPod Touch sahibiyim. Aslında bu konuda yazdığım bir yazı da vardı ama kayboldu falan neyse o uzun hikaye. Tabii bu oynatıcının en büyük özelliği geniş uygulama desteği. O dünyanın içine girmeden gerçekten ne kadar büyük olduğunu anlayamıyorsunuz. Lafı fazla uzatmayıp oyunlara geçiyorum.
<h2>RPG Snake</h2>
<a href="http://onurbaykal.com.tr/wp-content/uploads/2010/05/IMG_0023.png"><img class="alignleft size-medium wp-image-1752" title="RPG Snake" src="http://onurbaykal.com.tr/wp-content/uploads/2010/05/IMG_0023-300x200.png" alt="" width="300" height="200" /></a>İsmi bana çok anlamsız gelmişti ama oyunu oynayınca aslında çok anlamlı olduğu ortaya çıktı. Oyunda çeşitli haritalarda canavarlar yiyerek kendimizi uzatıyoruz, belirli bir uzunluktan sonra haritanın bossunu da yedik mi diğer haritaya geçiyoruz. Tamamen bildiğimiz Snake mantığı. Kurallar da aynı. Engellere çarpma, kendine çarpma ve haritanın dışına çıkma. Oyunda ayrıca OpenFeint desteği var (OpenFeint bazı oyunlarda gömülü olan X-Box Live çakması bir sistem). Oyun sadece yatay oynanabiliyor. Tuşlar ise ekrandaki 4 büyük ok. Pikselleşmiş görüntüsüyle oldukça hoş bir oyun. Animasyonlar da eğlenceli. Bence iki sorun var. İlki her harekette çıkan rahatsız edici ses ve her karenin aslında iki şerit olması. Bu yüzden engellere çarpmak veya canavarları yiyememek gibi durumlar oluşabiliyor. Gelecek versiyonlarında düzeltileceğini sanmıyorum.
<h2>Age of Conquest</h2>
<a href="http://onurbaykal.com.tr/wp-content/uploads/2010/05/IMG_0024.png"><img class="alignright size-medium wp-image-1753" title="IMG_0024" src="http://onurbaykal.com.tr/wp-content/uploads/2010/05/IMG_0024-200x300.png" alt="" width="200" height="300" /></a>Age of Conquest (bundan sonra sadece Conquest) iPhone ve iPod Touch için yapılmış Risk çakması bir oyun. Gizli Hedef gibi de diyebiliriz. Oyunun kıtalar için farklı versiyonları var. Her versiyona özel görevler, haritalar ve başlangıç ülkeleri var. Oyunun Lite versiyonunu deneyip siz de karar verebilirsiniz. Kuzey Amerika, Güney Amerika, Avrupa ve Asya sürümleri var. Tercihen Avrupa ve Kuzey Amerika önerilir. Diğerlerini denemedim de zaten. Oyun belirli bir defa oynadıktan sonra en zor halinde bile çok da zor olmuyor. Sürekli kazanıyorsunuz ama yine de bu sizi oyundan soğutmuyor. Benim başında en çok zaman geçirdiğim oyun budur. Bence mutlaka oynanması gerekiyor. Rome Total War diyecektim unuttum, Total War serileri ile büyük benzerlikler gösteriyor. Her ne kadar asker türü gibi bir özellik olmasa da haritalı savaş biçimi olarak andırıyor. Linux, Windows ve Macintosh için aynı oyunun masaüstü versiyonları var. Android için de yine aynı oyun mevcut. Android'de multiplayer desteği de var. 2011'de Apple ürünleri için de multiplayer özelliği gelecek deniliyor. O kadar beklemeye hiç gerek yok bence. Alın oynayın.
<h2>Peggle</h2>
<a href="http://onurbaykal.com.tr/wp-content/uploads/2010/05/IMG_0025.png"><img class="alignleft size-medium wp-image-1754" title="IMG_0025" src="http://onurbaykal.com.tr/wp-content/uploads/2010/05/IMG_0025-300x200.png" alt="" width="300" height="200" /></a>PopCap'in efsanevi oyunlarından biri. Bilgisayardaki sürümleriyle içerik olarak tamamen aynı. Fakat oynanış olarak çok daha ileride. Dokunmatik bir arayüzle çok daha eğlenceli ve rahat oynanıyor. Oyunun amacı kırmızı renkli blokların hepsini yok etmek. Bunu da metal bir topla gerçekleştirmeye çalışıyorsunuz. Bazı özel karakterler var. Oyundan önce bu karakterlerden biri seçiliyor. Bu karakterler sayesinde bir oyunda iki defa özel bir hareket yapabiliyorsunuz. Bu özel hareketlerden bazıları şöyle: ikinci bir top, düştükten sonra yukarıdan geri gelme, hizalama için topun gideceği yeri gösteren çizgi, alev topu... Oyunun ana kısmının bitmesi neredeyse 3-4 saat alıyor. Bundan sonra daha fazla kırmızı blok olan haritaları geçmeye çalışabiliyorsunuz. Mutlaka bir kez oynanması gereken bir oyun.
<h2>Flight Control</h2>
<a href="http://onurbaykal.com.tr/wp-content/uploads/2010/05/IMG_0026.png"><img class="alignright size-medium wp-image-1755" title="IMG_0026" src="http://onurbaykal.com.tr/wp-content/uploads/2010/05/IMG_0026-300x200.png" alt="" width="300" height="200" /></a>Flight Control, iPhone OS ile özdeşlemiş bir oyun. Eğer bu oyunu duymadıysanız mutlaka deneyin. Ücretsiz bir sürümü yok maalesef. Oyundaki amaç ekrana giren uçakları indirmek (helikopterler de var). Her aracın kendine özel bir iniş alanı var. Ayrıca her araç türünün de farklı bir hızı. Araçları çarpıştırmadan indirmeniz gerekiyor. Belirli bir noktadan sonra bu oldukça zorlaşıyor ama dünya rekorunu kıran adamlardan (30039 araç indirmiş, ben daha 100 yapamadım) taktikler alınabilir. Oyunun yeni sürümüyle birlikte yeni havaalanları, bu havaalanlarına özel uçaklar, hızlandırma ve multiplayer gibi özellikler geldi. Oyun geliştirilmeye devam ediyor. Oyunu severseniz bırakamayacağınız kesin.
<h2>Plants vs. Zombies</h2>
<a href="http://onurbaykal.com.tr/wp-content/uploads/2010/05/IMG_0027.png"><img class="alignleft size-medium wp-image-1756" title="IMG_0027" src="http://onurbaykal.com.tr/wp-content/uploads/2010/05/IMG_0027-300x200.png" alt="" width="300" height="200" /></a>PopCap'ten başka bir efsane daha. Bilgisayar için çıktığında oldukça olan çıkartan bir oyundu. iPhone OS için çıkınca bu platformda da başarısını sürdürdü. Temel olarak çeşitli bitkilerle evinize zombilerin girmesini engellemeye çalışıyorsunuz. Bir çok çeşit bitki ve pek çok çeşit de zombi var. Bu yüzden ufak çapta da olsa bir strateji geliştirmeniz gerekiyor. iPhone ekranı biraz küçük gelse de aynı oyun iPad için de var. iPad'de çok daha mükemmel bir oynanış sergileyeceğine eminim ama küçük ekranda da harikalar yaratıyor. iPhone'un taşınabilir oyun pazarında büyük bir rakip haline gelmesinin nedeni bunun gibi oyunlar ve oynanış kolaylığı. Bilgisayarda oynadıysanız zaten iPhone'da da kurmuşsunuzdur ama hiç duymadıysanız bu oyun da mutlaka denenmesi gereken bir oyun.

Şimdilik bu kadar oyun tanıtıyorum. Belki gelecek aylarda yeni oyunlar ve daha kısa tanıtımlarla gelebilirim. Özellikle oyunlar için App Store veya korsan ipa linki vermedim. Oyunları nasıl temin edeceğiniz beni ilgilendirmiyor.
