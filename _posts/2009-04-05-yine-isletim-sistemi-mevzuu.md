---
layout: post
title: Yine &#304;&#351;letim Sistemi Mevzuu
date: 2009-04-05 14:33
comments: true
categories: []
---
<p><img class="alignleft size-thumbnail wp-image-54" src="http://ttfaf.files.wordpress.com/2009/03/windows-7-leak.jpg?w=96" alt="" width="96" height="96" />Yine işletim sistemleri üzerine birkaç gün harcadım. Hatta veri kaybım da oldu maalesef. Ama sonuçta yine deneyim kazanmış oldum. İş öncelikle internette gördüğüm Hackintosh haberleriyle başladı. Zaten iPhone için kodlama denemesi yapabilmek için Mac OS altında XCode denemek istiyordum. Gittiğim teknoloji marketlerinde Mac'leri kurcalayıp işletim sistemine bir alışmışlık elde etmeye çalışıyordum. Mininova'dan VMWare altında çalıştığı söylenen bir Tiger imajı buldum (iso değil de img olarak. kurmakla falan uğraşmadım yani). <!--more--></p>
<p>Fakat bu imaj oldukça yavaştı. Eh çok da anormal karşılamamak lazım bunu. Bu imajın boyutu 1.5 gb civarındaydı. Daha sonra 4.5 gb boyutlarında iDeneb v1.3 yani OS X 10.5.5 indirdim. Bu imajı (bu isoydu işte) bir dvdye yazıp hemen bilgisayarıma kurmaya giriştim. Öncelikle kendi Acer 5520'imde kurmaya çalıştım. İki partitasyon olan diskimin ilk partitasyonunda Windows 7 vardı. İkinci partitasyonda da yedeklediğim dosyalar vardı. İlk partitasyonu Mac OS X installer altında formatlamaya çalıştım. Fakat beceremedim. Zaten kurucuda da bir yavaşlık vardı hafiften. Beceremedim Acer'a Mac kurmaktan vazgeçtim. Onun yerine Ubuntu kurayım dedim. Daha önce bahsettiğim gibi (bkz. <a href="http://onurbaykal.com.tr/hayatsal/windows-7-pardus-20082-ubuntu-810-ve-windows-xp-maceram" target="_blank">Windows 7, Pardus 2008.2, Ubuntu 8.10 ve Windows XP Maceram</a>) wirelessta tekrar sorun yaşadım. Atheros'un kablosuz ağ sürücüleri Ubuntu'da düzgün çalışmıyor. Bir türlü düzeltemeyince emektar Windows 7'yi tekrar kurdum. Şimdilik Acer'ımda mutlu ve mesudum. Fakat bu benim açlığımı doyurmadı. OS X kurulumuyla uğraşmadan önce tekrar VMWare altında Ubuntu kurup kurcaladım. Program desteği ve tema desteği hoşuma gitti. Efektleri açamadığımdan biraz bozuldum ama aslında bu denememle Ubuntu ile hayatımı sürdürebileceğimi gördüm. Bu biraz etkledi beni sanırım. Gaza gelip bir sürü dosyam olduğu halde yedeklemeye girişip Vestel Promega'ma Mac OS kurmaya kalkıştım. <img class="alignleft size-thumbnail wp-image-73" title="url" src="http://ttfaf.files.wordpress.com/2009/04/url.jpeg?w=120" alt="url" width="120" height="96" />Intel olduğundan mıdır bilemiyorum Acer'dan daha düzgün çalıştı (Mac OS Installer'dan bahsediyorum). Fakat yine partitasyon olayında sorun yaşadım. Yanlışlıkla yedeklerin de olduğu partitasyonu silip tüm hard diski tek bir bölüm yapıp Mac OS X kurdum. Kurulum esnasında bir sorun yaşamadım. Zaten kurulumla birlikte OS X umutlarım arttı diyebilirim. Kurulum bittikten sonra ilk büyük sorun DVD takılı olmadığı zaman bilgisayarın başlatacak birşey bulamamasıydı. Boot edecek birşey bulamadı. Sanırım BIOS güncellemesi yapsam hard diskin Mac'li kısmını görebilirdi ama ben açılışı yapacak bir program eksikliğinden şüphelendim. Tam olarak konuya hakim değilim ama Darwin ve Chameleon isimli başlatıcı programlar var sanırım. Heyneyse bilgisayar DVD takılıyken DVD üzerindeki Darwin sayesinde işletim sistemi yüklenmeye başladı ama Apple'ın elma logosu göründüğü zaman bilgisayar yeniden başlatıyor. 6-7 kere daha OS X kurulu yaptım ama bu açılış olayını çözemedim. Çözseydim de sürücü sorunu yaşacağımı hissediyorum. Bu konuda Türkçe döküman eksikliği de var. İngilizce dökümanlar doğal olarak geniş ama bu iDeneb'i bir İtalyan çıkarttığı için yine dil sorunları var. iDeneb v1.4(Mac OS X 10.5.6) çıkmış indirmeye başladım ama bu sefer kurulum için önce VMWare'de deneme yapacağım.</p>
<p>Mac OS kurulumunda başarısız olduktan sonra Acer'a göre daha düşük performanslı fakat daha uzun pil ömürlü (Ubuntu'ya göre bilgisayarımın pil %47 oranında aşınmış. Internette yaptığım araştırmalara göre bilgisayarım 2 yıl garantili ancak pil 6 ay garantiliymiş ama ben yine de bir servise göndermeye düşünmüyor değilim) olduğundan oyun gibi performans isteyen işlerim için Acer'da Windows kullanmaya devam edeceğim. Bu fırsattan yararlanıp Vestel'e Ubuntu'yu kurdum. Donanım konusunda bana hiç bir sorun yaşatmadı. Ben de böyle olunca Ubuntu'yu kişiselleştirmeye başladım. 400 MB civarında yeni program ekleyip temalarda da çeşitli değişikliklere gittim. Efektleri de sonuna kadar açınca bilgisayar çok hoş oldu (annem bu efektlerden pek haz etmedi baş döndürü olduğunu söyledi). Programlama konusunda sorun da yaşamıyor. Open Office de işlerimi görüyor. Yazıcıyı denemedim. Eğer onda da sorun olmazsa Ubuntu'yla devam etmemek için tek neden Windows alışkanlığım (belki Windows'taki programlar da olabilir) sanırım. Şimdilik bu kadar. Ubuntu'nun yanına bir Windows 7 de yerleştirmeyi düşünebilirim. Windows 7 çıktıktan sonra vazgeçmem zorlaşacak herhalde. Aslında söyleceğim daha fazla şey vardı ama neredeyse 600 kelimeye yaklaştım. Sonuna kadar okuyacak olan nadir kişilerden biri de siz olduğunuza göre artık bitireyim.</p>
