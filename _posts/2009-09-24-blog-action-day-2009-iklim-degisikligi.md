---
layout: post
title: Blog Action Day 2009 - &#304;klim De&#287;i&#351;ikli&#287;i
date: 2009-09-24 09:21
comments: true
categories: []
---
Bu yaz İnternet Blog Yazarları Derneği İstanbul toplantısında bloggerlar olarak güncel ve herkesi ilgilendiren olaylara yönelik tartışmalar olmuştu (fikirlerimi <a href="http://onurbaykal.com.tr/hayatsal/herkes-blog-yazmali-mi/">burada</a> belirtmiştim). O zamanlar Türk blogosferinde herkesin aynı konuda yazı yazmasının pek iyi olmayacağını söylemiştim, aslında şimdi de öyle düşünüyorum ama konuya bağlı olarak bu görüşüm değişebilir. Ayrıca o toplantıdaki konuşmalardan sanki böyle yazıların hafta bir gibi sıklıklarla yazılacağını düşünmüştüm. Bu sıklıkla benzer konularda yazı yazılmasının pratik bir faydasını göremiyorum hala.

<img class="alignleft size-full wp-image-1353" title="blog-action-day" src="http://onurbaykal.com.tr/wp-content/uploads/2009/09/blog-action-day.png" alt="blog-action-day" width="93" height="100" />Blog Action Day ise aynı düşüncenin ürünü fakat uygulama oldukça farklı. Senede bir kere binlerce bloggerı organize ederek neredeyse tüm internet kullanıcılarına seslerini duyurmaya çalışıyorlar. 2007'de başlayan bu hareket siyasi veya bir milleti ilgilendiren olaylar yerine tüm dünyayı ilgilendiren konuları başlık olarak seçiyorlar. 2008 yılında açlık, 2007 yılında çevre konusunda binlerce kişi bir araya gelip milyonların ilgisini çekti. Bu sene ise iklim değişikliğini konu alarak pek çok insanın dikkatini çekmeye hazırlanıyor.15 Ekim günü pek çok blogda iklim değişikliği ile ilgili yazılar göreceksiniz. Basında yansımalarıyla birlikte daha  da çok insana ulaşılacak.

Blog Action Day hakkında daha fazla bilgi edinmek için <a href="http://www.blogactionday.org/">buraya</a>, katılmak içinse <a href="http://www.blogactionday.org/en/blogs/new">buraya</a> bakabilirsiniz.
