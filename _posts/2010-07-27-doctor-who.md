---
layout: post
title: Doctor Who
date: 2010-07-27 09:36
comments: true
categories: []
---
<img class="alignleft size-medium wp-image-1907" title="10th-doctor" src="http://onurbaykal.com.tr/wp-content/uploads/2010/07/10th-doctor-200x300.jpg" alt="" width="200" height="300" />Yaz sıcağında derslerin yanında yapacak tek bir şey var o da dizi izlemek. Maalesef yaz aylarında pek fazla güzel dizi yayınlanmıyor (Doctor Who da dahil olmak üzere). O boşluğu doldurmak için çok farklı diziler deniyorum. Özellikle Lost bittikten sonra da büyük bir boşluktayım. Fakat bu boşluğu doldurmaya aday diziler var. Doctor Who da bunlardan bir tanesi. Ülkemizde çok fazla bir seyirci kitlesi olmayan, seyirci kitlesinin yaş ortalaması da 30 yaş ve üzeri olan bir dizi. İngiliz dizisi. İngiltere'de bu dizinin yaş ortalaması 20'yi geçmez.

Doctow Who'ya bu yaz başlamadım. İlk sezonu bitirmiştim, ikinci sezona da başlamıştım. Fakat oyuncu değişiklikleri (ileride değineceğim) bir süre ara vermeme neden oldu. Daha sonra devam ettim ve geçen hafta son sezonu bitirip güncel yayın düzenini yakaladım. Hoş yılbaşına kadar herhangi bir anormallik olmazsa Doctor Who izlemeyeceğiz. Ben ilk sezonları tekrar izlemeyi düşünüyorum. Hatta iTunes'da Doctor Who'nun 1. sezonunun 1. bölümü ücretsizdi. Bugün eve dönerken o bölümü tekrar izledim. Seneler içerisinde dizinin ne kadar değiştiğini de görmüş oldum. Konudan sapmadan dizinin konusundan bahsedeyim daha sonra rahat rahat anlatacaklarımı anlatayım.

<a href="http://onurbaykal.com.tr/wp-content/uploads/2010/07/DrWho-580_849390a.jpg"><img class="alignright size-medium wp-image-1909" title="DrWho-580_849390a" src="http://onurbaykal.com.tr/wp-content/uploads/2010/07/DrWho-580_849390a-196x300.jpg" alt="" width="196" height="300" /></a>Doctor zaman yolculuğu yapan bir uzaylı. Soyunun son örneği. Genellikle Dünya'yı ve evreni yol olmaktan kurtarıyor. Kısaca böyle özetleyebilirim sanırım. O mavi telefon kutusu da onun uzay gemisi, Tardis ( Time and Relative Dimension(s) in Space). Doctor arada bir beden de değiştiriyor. Bu yüzden bir sezon önceki Doctor ile bir sezon sonraki farklı olabiliyor. Aslında oldukça mantıklı bir sistem. Böylece sevilmeyen oyuncular dizide çok fazla kalmamış oluyor. Hem de sevilen oyuncu diziden ayrılmak istediğinde dizi de bitirilmemiş oluyor. (Biz buna İngilizce'de win-win situation diyoruz).

Dizi 1963'te çekilmeye başlanmış. 1990'da iptal edilmiş. Daha sonra 2005'ten beri de yeni Doctor Who'lar çekilmeye başlanmış. Yeni bölümler orijinallere sadık kalarak çekiliyor. Dizideki düşmanlar, karakterler orijinal seride de var olan karakterler. Sadece biraz yenilenmişler. Tabii 5. sezonda her şey tekrar yenileniyor ama yine de dizinin atmosferinden uzaklaşılmadan gerçekleştiriliyor bu.

Eğer bu yazıyı bu noktaya kadar okuduysanız herhangi bir ana fikir etrafında yazmadığımı anlamışsınızdır. Diziyi de tanıtır gibi yazmıyorum. Ne yapıyorum ben de bilmiyorum. Siz en iyisi bu diziyi izleyin. Güzel dizi zaten. Kaç tane bilim kurgu dizisi kaldı böyle eğlenceli?
