---
layout: post
title: Midnight In Paris
date: 2012-01-28 11:00
comments: true
categories: ['sinema']
rating: 4
---
<img class="left" src="http://onurbaykal.com/uploads/2012/01/midnight+in+paris.jpg"/>
Altın Küre ödül töreninde fragmanını görünce bu film ilgimi çekti. Törenin yarısında açıp bu filmi izledim sonra törenin diğer yarısını izlemeye devam ettim. O kadar ilginç geldi film. Woody Allen bu filmle ödül de kazandı zaten.

Film, evlenmek için Paris'te bulunan bir yazarın hikayesini anlatıyor. Bu yazar 1920'lerin Paris'ine hayranlık duyuyor. İlginç bir şekilde kendini gece yarısından sonra o zamanın Paris'inde buluyor, hayranı olduğu kişilerle tanışıyor, aşık oluyor vs. Filmin Woody Allen filmi olmasından ötürü bir romantik komedi yaklaşımı var ancak bence insanı biraz da düşünmeye itebilen bir yapısı var.

Filmde, o dönemde Paris'te bulunan ünlü kişileri görme şansı da elde ediyoruz. Ernest Hemingway, Scott &amp; Zelda Fitzgerald, Gertrude Stein, Salvador Dali, Pablo Picasso... Tarihte yer etmiş bu kişilerin, kişilikleri de oldukça güzel yansıtılmış. Abeslik olmuyor. Özellike Hemingway ve Dali'nin izlenmeye değer bir şekilde oynandığını düşünüyorum.

Yaşadığımız zamanları sıkıcı bulan, gelecekte klasik haline gelecek eserler üreten sanatçılar olmadığını düşünen insanlar çok. Genellikle "yanlış zamanda doğmak" terimini pek çok insan kullanır. Herkes geçmişte kendine hitab eden bir zaman diliminde yaşamış olmak ister. İşte film bunu anlatıyor. Bu açıdan izlenmesi gerektiğini düşünüyorum.

Uzatmadan sizlere tavsiyem şu, bu film eğlenceli ve kolay izleniyor. Vaktiniz olursa izleyin, keyifli bir film. Yazının devamında fragmanı bulabilirsiniz.

<h3>Fragman</h3>
<object width="560" height="315"><param name="movie" value="http://www.youtube.com/v/BYRWfS2s2v4?version=3&amp;hl=en_US&amp;rel=0"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/BYRWfS2s2v4?version=3&amp;hl=en_US&amp;rel=0" type="application/x-shockwave-flash" width="560" height="315" allowscriptaccess="always" allowfullscreen="true"></embed></object>
