---
layout: post
title: Drillbit Taylor
date: 2008-07-13 07:16
comments: true
categories: []
---
<h3>2/5 Komedi imdb puanı: 6.1</h3> <p>Drillbit Taylor 2008 yazının kazanç amaçlı komedi filmlerinden biri. Bu dönemde bu tür filmler bol oluyor. Owen Wilson'ın oynadığı izlenip unutulan sıradan bir film. Eğer filmle ilgili yorumlarımı okumak istiyorsanız yazının devamı oku yazan yere basın. Ayrıca yazının devamında filmin konusu da anlatıldığından filmi izlemeden önce değil izledikten sonra okumanız tavsiye edilir.</p><!--more--> <p>İlk okulda beraber okuyan iki arkadaş liseye geçerler. Fakat ilk günden bazı zorba çocukların karşısına çıkarlar ve başlarına bela alırlar. Bu bullylerden (yerini tutan tam bir karşılık yok) kurtulamayınca koruma tutmaya karar verirler. Evsiz olan Drillbit ise askeriyeden ayrılmış biri gibi başvurarak çocuklar için çalışmaya başlar. Çocukları korumak için okula yardımcı öğretmen gibi gidip derslere de girer. Fakat eski hayatından evsiz arkadaşları peşini bırakmayacaktır. Evsiz olduğu da ortaya çıkınca ve üst üste söylediği yalanlarda ortaya çıkınca Drillbit'ten iyice uzaklaşırlar. Tabii bu zorbalar (bullyler) bizim çocukların peşini bırakmazlar ve bizimkiler bu çocuklara meydan okurlar. Zorbaların evindeki partiye giderler ve orada çocuklarla dövüşürler. Drillbit gelip onlara yardımcı olur ve böylece okul bu zorbalardan kurtulur.</p> <p>Film anlatımını iyi yapamadım gibi hissettim ama önemi yok. Film sıradan bir Amerikan komedi filmi. Owen Wilson filmin kalitesini yükseltmiş denilebilir. Sanıyorum film 90 dakikadan uzun (benim izlediğim kesilmemiş - uncut- versiyondu). Bu süre boyunca çok gülmüyorsunuz. Amerikan lisesinde ezik çocukların yaşamlarını konu alan yeteri kadar komedi var bence. </p> <p>Senaryonun hiçbir orijinalliği yok. Genç oyuncular bence iyi oynamamışlar. Sadece sıradan bir sezonluk film olmuş. İzlemezseniz hiçbir şey kaybetmezsiniz.</p>
