---
layout: post
title: The Beatles : &#350;eytan&#305;n &#304;lk &#304;&#351;lerinden
date: 2009-06-15 18:11
comments: true
categories: []
---
<img class="alignleft size-full wp-image-838" title="Beatles_logo" src="http://onurbaykal.com.tr/wp-content/uploads/2009/06/Beatles_logo.png" alt="Beatles_logo" width="300" height="154" />Rock müziği küçümseyen, satanik bulanlara gıcık olurum. Açıkça söylüyorum bu insanlar geri zekalıdırlar. Böyle insanlara akıl, fikir aşılayabiliyorsanız aşılayın yoksa muhattap olmayın. Kalın kafalıdırlar da. İşte efendim bu yazıda hem o insanlara laf sokacağım hem de müzik tarihinin en önemli grubu olarak gördüğüm Beatles'tan, sevdim yanlarından bahsedeceğim. Fena olmayacak herhalde. Buna benzer grup yazıları yazmamam için bir sebep göremiyorum. Fakat bu yazılardan dolayı buranın bir müzik blogu olduğunu sanmayın. Hayatımı anlatsam roman olur derler ya, ben de hayatımı anlatıyorum. Roman şeklinde değil. Parça parça. Bazen sansürlü. Müziğin de hayatımda büyük yer ettiğini düşünürsek müzik hakkında yazılar olması da çok saçma olmayacaktır.<!--more--><img class="alignright size-medium wp-image-837" title="600px-The_Fabs" src="http://onurbaykal.com.tr/wp-content/uploads/2009/06/600px-The_Fabs-300x300.jpg" alt="600px-The_Fabs" width="300" height="300" />İngiltere'nin Liverpool şehri bir liman kentidir. 2008 yılında 800. yaşını kutladı. Yine 2008'de Avrupa Kültür Başkentliği yaptı (2010'da İstanbul da Avrupa Kültür Başkenti olacak).  Fakat bu şehrin en büyük özelliği dünyanın en büyük grubu olan Beatles'ın doğduğu şehir olmasıdır. Gidip görmek lazım. Aslında turistik özelliği de pek yok. İngiltere'ye gidildiğinde bence görülmesi gereken şehirlerdendir (bir diğeri de Machester).

Beatles, hem siyasi hem de kültürel açıdan oldukça aktif olan 1960-1970 yılları arasında aktifti. İngiltere'de oldukça başarılı olduktan sonra 63 yılında Birleşik Devletlere giderek orada da başarıyı yakaladılar. Bu tarihler arasında genç kızların sevgilisi olurken ailelerin de dikkatini çekiyorlardı. Bu yıllarda yaptıkları albümler genellikle sözler bakımından aşk, sevgi gibi ögeler barındırırken, 1965'teki albümleri Rubber Soul'dan itibaren uyuştucu kullanımlarının da etkisiyle psychedelic müziğe yöneliyorlardı. 1966'ta meşhur söz söylendi : "Beatles bugün İsa'dan daha popüler". John Lennon bu sözü espri amacıyla söylediyse de Amerika'da kıyamet koptu. Plaklar, eşyalar üzerinde Beatles olan herşey yakıldı. Beatles'ın popüleritesi eskisi gibi değildi. <img class="alignleft size-medium wp-image-839" title="lgsb0002the-white-album-the-beatles-art-print" src="http://onurbaykal.com.tr/wp-content/uploads/2009/06/lgsb0002the-white-album-the-beatles-art-print-225x300.jpg" alt="lgsb0002the-white-album-the-beatles-art-print" width="225" height="300" />Gruptaki müziksel ve tavırsal değişim boykotla birleşince eskisi kadar hareketli günler geçirmemeye başladılar. 67'de menejerleri yüksek dozda uyuşturucudan öldü. Grup ertesi yıl Hindistan'a meditasyona gitti. Bu sene içinde White Album'ü çıkarttılar. İki disklik bu albüm grup arasındaki çatışmaları arttırdı. Yoko Ono'nun albüm kayıtları boyunca stüdyoda bulunması rahatsızlık yarattı. Ringo Starr, 4 şarkının kayıtlarına girmedi. George Harrison'ın bestelerine de diğer albümlerde olduğu kadar yer verilmedi. Fakat albümlerin başarıları sürüyordu.

Menejer sorunu grup üyeleri arasındaki çatlağı büyüten başka bir konuydu. McCartney, o zamanki eşinin babasının menejerlik yapmasını istiyordu. Diğer grup elemanları ise Allen Klein'ı istiyordu. Klein menejer olarak seçildi fakat 1971'de gruptan para çaldığı anlaşıldı.

Grup 1969'da Abbey Road albümlerini kaydettiler. Bu yıllarda stüdyo sorunları yaşıyorlardı. Aynı zamanda Let It Be albümünün kayıtları da sürüyordu. Fakat grup üyeleri arasındaki müziksel farklılıklar kayıtların uzamasına, tartışmaların çıkmasına neden oluyordu. 20 Eylül 1969'da John Lennon gruptan ayrıldığını diğer grup elemanlarına söyledi. Fakat basına bir bilgi verilmedi. 3 Ocak 1970'de George Harrison'ın bestelediği I Me Mine kaydedilmiş son Beatles şarkısı oldu. John Lennon bu kayıtta yoktu. Bu sıralar da Let It Be yayınlandı. 10 Nisan 1970'te Paul McCartney basına grubun dağıldığını açıkladı. Zaten son yıllarda eski halinden oldukça uzaklaşmış olan Beatles macerası son buluyordu.

1970'te tüm Beatles üyelerinin solo albümleri çıktı. 1973'te Ringo Starr'ın bir albüm parçası için üç üye, 1974'te Lennon ve McCartney bir araya geldiler. 1980 yılında John Lennon öldürüldü. Hayattaki üç eleman Lennon anısına yazılan All Those Year Ago şarkısı için bir araya geldiler. 1988'de grup Rock'n Roll Hall Of Fame'e girmeye hak kazandı. Starr, Harrison ve Yoko Ono orada bulunmalarına rağmen, McCartney gelmeyi reddetti. 2001'de George Harrison, gırtlak kanseri yüzünden öldü.

Beatles tarihinin ardından Beatles'ın diskografisini listeleyerek hangi albüm hakkında ne düşündüğümü yazacağım.
<ul>
	<li>Please Please Me (1963)</li>
Enerjik bir albümdür. I Saw Her Standing There, P.S. I Love You, Love Me Do şarkılarını severim.
	<li>With the Beatles (1963)</li>
İlk albümdeki müzik tarzının devam ettiği bir albüm. Yine enerjik, hayat dolu. It Won't Be Long, All My Loving, I Wanna Be Your Man parçalarını severim.
	<li>A Hard Day's Night (1964)</li>
Aynı isimli filmi bulunan albüm. Yine şen şakrak, enerjik. En sevdiğim albümleri. Tüm şarkılarını severim.
	<li>Beatles For Sale (1964)</li>
Müzik tarzının biraz daha yavaşladığı bir albüm. I'm A Loser, I'll Follow The Sun, Eight Days A Week, Words Of Love, Every Little Thing, What You're Doing şarkılarını severim sayarım.
	<li>Help! (1965)</li>
Yine filmi olarak bir albüm. Film bu sefer renkli. Bu albümü de çok severim. Tüm şarkılarını beğenirim. 2. favorim.
	<li>Rubber Soul (1965)</li>
Pek bilmediğim bir albümdür. Müziksel olarak farklı olmaya başlanan albümdür. İsmini bildiğim bir şarkısı yok.
	<li>Revolver (1966)</li>
İyice uyuştucunun etkisine giren bir albüm. Eleanor Rigby, Yellow Submarine şarkılarını severim.
	<li>Sgt. Pepper's Lonely Hearts Club Band (1967)</li>
Kimilerine göre Beatles'ın en iyi albümüdür. Ben bu albümü de çok fazla bilmiyorum. Lucy In The Sky With Diamonds ve Sgt. Pepper's Lonely Hearts Club Band şarkılarını dinlerim.
	<li>Magical Mystery Tour (1967)</li>
Sevdiğim albümlerdendir. Daha çok albümün ikinci yarısını severim. I Am The Walrus, Hello, Goodbye, Strawberry Fields Forever, Penny Lane ve All You Need Is Love parçaları bu albümde beğendiklerim.
	<li>The Beatles (White Album) (1968)</li>
Bana karmaşık gelen bir albüm. Yine tam olarak tanımıyorum. Back In The U.S.S.R., While My Guitar Gently Weeps parçaları bana tanıdık geliyor.
	<li>Yellow Submarine (1969)</li>
Yellow Submarine, All You Need Is Love severim. Farklıdır.
	<li>Abbey Road (1969)</li>
Sevdiğim albümlerdendir. Come Together, Something, I Want You (She's So Heavy) (Bu şarkı bilinçli dinlediğim ilk Beatles şarkısıdır. Beatles'ı sevdirmiştir), Here Comes The Sun, Because parçalarını severim.
	<li>Let It Be (1970)</li>
Son albümümüz. Across The Universe, The Long And Winding Road ve Let It Be parçalarını severim. Özellikle Across The Universe özel anlamlar taşır.</ul>
Filmografiye gelirsek:
<ul>
	<li>A Hard Day's Night (1964)</li>
Siyah-beyaz. Müthiş bir filmdir çok severim.
	<li>Help! (1965)</li>
Renkli, güzel bir film. Bunu da severim. Diğer filmleri izlemedim.
	<li>Magical Mystery Tour (1967)</li>
	<li>Yellow Submarine (1968)</li>
	<li>Let It Be (1970)</li>
	<li>Across The Universe (2007)</li>
Bu film Beatles tarafından çekilmese de Beatles şarkıları üzerinden ilerler. Hayatımın filmlerindendir. Çok severim. Müthiştir</ul>
