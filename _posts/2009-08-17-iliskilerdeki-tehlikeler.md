---
layout: post
title: &#304;li&#351;kilerdeki Tehlikeler
date: 2009-08-17 00:32
comments: true
categories: []
---
<a href="http://onurbaykal.com.tr/wp-content/uploads/2009/08/Win_win_relationship.JPG"><img class="alignleft size-medium wp-image-1173" title="Win_win_relationship" src="http://onurbaykal.com.tr/wp-content/uploads/2009/08/Win_win_relationship-300x199.jpg" alt="Win_win_relationship" width="300" height="199" /></a>Ne haddime? Kimmişim de ben ilişki konusunda tavsiye verecekmişim? Beni tanıyanlar ilişki konusunda tavsiye vermemi yerinde bulmayabilir. Beni tanımayanlar da beni ciddiye almayabilir. E o zaman okumayın, ben okurum.

İlişkiler iyidir güzeldir. Teşvik etmek lazım. Gençler, kendini genç hissedenler macera yaşasınlar, istiyorlarsa bu ilişki evliliğe varsın vs. vs. Bütün ilişkiler kontrolsüzdür. Bazıları ilişkilerinin kontrolünün kendinde olduğunu sanır ama yok öyle bir şey. Tamamen rastlantısal durumlardır. Kıldan tüyden olaylar ilişkiyi beklenmedik bir biçimde bozabilir, beklenmedik bir biçimde güçlendirebilir. Tamamen rastlantısal. Burada bir sorun yok hemen başlığa bakıp rahatsız olmayın. Ben mekanizmayı göz önüne sermek istedim sadece.

İlişkileri tehlikeli yapan unsurlar ise tamamen bireyler. Bu bireyin ilişkiye dahil olması zorunluluğu yoktur. 3. tekil bir şahıs da olabilir. İsterseniz bunları birazcık daha derinlemesine inceleyelim.
<h2><a href="http://onurbaykal.com.tr/wp-content/uploads/2009/08/relationship12.jpg"><img class="alignright size-medium wp-image-1174" title="relationship12" src="http://onurbaykal.com.tr/wp-content/uploads/2009/08/relationship12-300x214.jpg" alt="relationship12" width="300" height="214" /></a>Dışarıdan Etkiyen 3. Tekil veya Çoğul Şahıslar</h2>
Bu şahıslar genellikle sonradan kazanılmaz. Sevgiliyle birlikte gelir. Bu şahıslar ilişkinin başında bile sorun çıkarıyorlarsa bilinmelidir ki sorun çıkarmaya devam edeceklerdir. Eğer tekil ise bu şahsın sevgilinin en yakın arkadaşı olma olasılığı yüksektir. Eğer çoğul iseler bunlar zaten çifttir. Fakat bu sefer sevgilinin değil sizin de yakın arkadaşınız olabilir. Bu şahısların yeni bir ilişki başlatma etkileri olduğu gibi ilişki bitirme potansiyelleri de yüksektir. Sevgilinin bir lafını veya hareketini adeta bir magazin gazetecisi gibi kullanma yetenekleri vardır (iyi de olabilir kötü de olabilir bu sunuş). İlişkiyi etkileyecek kararlarda kendi fikirlerinizle hareket ederseniz bu şahıslardan daha az etkilenirsiniz. Bu şahıslarla görüşmeyi kesmediğiniz sürece risk devam etmektedir.
<h2>1. ve 2. Tekil Şahıslar</h2>
<a href="http://onurbaykal.com.tr/wp-content/uploads/2009/08/relationship.jpg"><img class="alignleft size-medium wp-image-1175" title="relationship" src="http://onurbaykal.com.tr/wp-content/uploads/2009/08/relationship-300x225.jpg" alt="relationship" width="300" height="225" /></a>İlişkilerde en tehlikeli şahıslar bunlar. Yani sevgili ve sevgili. Düzgün işleyen bir ilişkiyi tehlikeye sokan şahıs sevgilidir. Sevgili, sevgilisinin karar alma mekanizmasının çalışmasını değiştirdiği için sorunlar ortaya çıkar. Bunu aşmanın tek bir yolu vardır: karar mekanizmasını sevgiliye emanet etmek. Eh, bunu da yapan o şahısla evlenir, evlilikleri de kolay kolay çatırdamaz. Kendinden taviz vermeyi göze alan varsa çok uğraşmasın zaten. Fakat doğru insanı bulma burada ortaya çıkıyor. Karar mekanizmasını zorlamadan yeteri uyumu yakalarsanız o sevgiliyi kaçırmayın bence. Tabii bunun dezavantajları da var. Karar alma mekanizmanızı sevgiliye teslim ettiğinizden dolayı çevrenizin yavaş yavaş sizden uzaklaşacak. Tabii ipleri elinde tutan sevgili bu boşlukları kendi uygun gördüğü kişilerle dolduracak. Kısacası ilişkinin başındaki insan ile sonraki insan tamamen farklı olacak.

İlişkilerinize dikkat edin. Saçmalamayın.
