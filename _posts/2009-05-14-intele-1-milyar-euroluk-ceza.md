---
layout: post
title: Intel&#8217;e 1 Milyar Euro&#8217;luk Ceza
date: 2009-05-14 18:08
comments: true
categories: []
---
<p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="intel-logo" border="0" alt="intel-logo" align="left" src="http://onurbaykal.com.tr/wp-content/uploads/2009/05/intellogo.jpg" width="240" height="158" /> Avrupa Birliği Rekabet Komisyonu, Intel’e rekor 1.06 milyar Euro’luk ceza kesti. Cezanın nedeni olarak ise Intel’in Avrupa’da satış yapan şirketlerle yaptığı tekelci anlaşmalar. <a href="http://europa.eu/rapid/pressReleasesAction.do?reference=IP/09/745&amp;format=HTML&amp;aged=0&amp;language=EN&amp;guiLanguage=en">Yapılan basın açıklamasında</a> yıllık geliri 22 Milyar Euro olan şirketin toplam gelirlerinin %30’unun Avrupa’dan kazandığını; Acer, Dell, Lenevo, HP ve NEC ile yaptığı anlaşmaların tekelciliğe yol açtığını açıklıyor. AMD’nin 2000, 2003 ve 2006’da yaptığı şikayetler temel alınarak yapılan soruşturmadan rekor ceza kararı alındı. Daha önce de aynı komisyon Microsoft’a tekelcilik yüzünden önce 800 milyon Euro daha sonra da 900 milyon Euro para cezası kesmişti. Toplam olarak bu cezalar Intel’in cezasını geçse de bir seferde kesildiği için Intel’in cezası daha yüksek.</p> <!--more-->  <p>Intel’in CEO’su Paul Otellini yaptığı basın açıklamasında büyük pazarlarda oluşan rekabetlerden dolayı bir şirketin diğer bir şirketin önüne geçmesinin doğal olduğunu söyledi. Temyize gideceklerini de belirten Otellini, toplu satışlarda asla özel indirimler olmadığını ancak araştırma ve geliştirme bütçelerine yardımların süreceğini belirtti.</p>  <p>İddialara göre Intel, çeşitli bilgisayar üreticilerine ürün gamlarının %80 ve fazlasını Intel ile satışa sundurup indirimler yapmış. AMD’nin anlaşmalarını da o şirketlere indirimler yaparak sabote etmiş. Ayrıca üreticilerin AMD’li ürünlerinin satışlarına belirli kısıtlamalar getirmiş. </p>  <p>Mahkeme kararı gereği Intel cezayı hemen ödemek zorundaydı. Ödenen meblağ dava ve temyiz sonuçlanana kadar bir bankada tutulacak.</p>
