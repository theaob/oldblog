---
layout: post
title: Apple Tablet: iPad; Akıllı Telefon - Notebook Arası Dokunmatik Ge&#231;iş
date: 2010-01-27 23:03
comments: true
categories: []
---
<p><img style="display: inline; margin-left: 0px; margin-right: 0px" title="ipad_hero_20100127" alt="ipad_hero_20100127" align="left" src="http://onurbaykal.com.tr/wp-content/uploads/2010/01/ipad_hero_20100127.jpg" width="347" height="221" /> İtiraf ediyorum bu ürüne ön yargılı yaklaştım. Hatta tanıtım süresince de öyleydim. Hala biraz var ama fiyatıyla beni cezbetmeyi başardı. Kısa bir teknoloji yazısı yazacağım, yazıldığı esnada sıcak bir haber olup uzunca bir süre sıkça duyacaksınız.</p>  <p>Konsept olarak tablet bilgisayarlar hoşuma gidiyor. Bilmeyenler için kısaca klavyesi olmayan (hoş bazı modellerde var) dokunmatik ekranlı taşınabilir bilgisayarlara tablet deniyor diyebiliriz. Neredeyse iki senedir Apple’ın iPhone’dan sonra tablet işine de gireceği konuşuluyordu. Genellikle bu kadar uzun süren dedikodular gerçek haline geliyor. Hoş Apple’ın uzunca bir süredir tablet çalışması var ama iPad piyasaya sürülecek olan ilk tabletleri olacak. Tabletler mantık olarak akıllı telefonlar ve dizüstü bilgisayarlar arasındaki boşluğu doldurmayı amaçlıyor. Steve Jobs tanıtımda bunu amaçladıklarını anlattı. Aslında geçen senin netbook patlaması bu boşluğun bir nebze doldurulmasından kaynaklıydı. Fakat bence tabletler (belki biraz daha geliştirilmiş bir tasarımla) bu boşluğu doldurmak için netbooklardan çok daha uygun. </p>  <p>iPad’in özelliklerine gelecek olursam:</p>  <ul>   <li>iPad için kısaca telefon özelliği olmayan, 3G’li büyük ekranlı bir iPod Touch veya iPhone diyebiliriz.<img style="display: inline; margin-left: 0px; margin-right: 0px" title="apple-creation-0378-rm-eng" alt="apple-creation-0378-rm-eng" align="right" src="http://onurbaykal.com.tr/wp-content/uploads/2010/01/applecreation0378rmeng.jpg" width="240" height="159" /> </li>    <li>Tamamen dokunmatik ekranlı (9.7 inç) ve sadece 680 gram ağırlığında. 1.27 cm genişliğinde.</li>    <li>Apple’ın kendi ürettiği 1 GHz’lık işlemci ile çalışacak.</li>    <li>Tam performans ile 10 saat (biraz daha azdır bence) çalışma süresi, standby modunda ise bir aya yaklaşık bir süreden bahsediliyor.</li>    <li>16 GB, 32 GB ve 64 GB’lık modelleri olacak.</li>    <li>Sadece Wi-Fi özelliği bulunan ve Wi-Fi + 3G özelliği olan modeller ayrı ücretlendirilecek.</li>    <li>Fiyatlar yandaki resimde var ama tekrar edeyim Wi-Fi’lı modeller boyutuna göre 499$ ile başlayıp 100’er dolar artıyor. 3G özelliği de bulunanlar 629$’dan başlayıp yine 100’er dolar artıyor. 3G modelinin biraz daha pahalı olmasının nedeni ABD’de yapılan anlaşmadan dolayı diye düşünüyorum.</li>    <li>2 ay içinde dünya genelinde Wi-Fi modeli, 3 ay içinde de Wi-Fi + 3G modeli satışa sunulacak.</li>    <li>Hiçbir düzenleme olmaksızın bütün iPhone yazılımlarını destekliyor. Geniş ekrana uyarlayabiliyor.</li>    <li>Şimdilik tarayıcısında Flash desteği yok.</li>    <li>Müzik özelliğinin yanısıra e-kitap desteği de geliyor. Cihazdan direkt olarak alışveriş yapma imkanı da doğuyor.</li> </ul>  <p>Açıkçası beni netbook yerine iPad alsam mı diye düşündürdü. Biraz daha bekleyip cihaz incelemelerini görmek en iyisi olacaktır.</p>
