---
layout: post
title: &#304;zmir &#304;ncelemesi
date: 2010-08-20 21:05
comments: true
categories: []
---
<img class="alignleft size-medium wp-image-1931" title="izmir2" src="http://onurbaykal.com.tr/wp-content/uploads/2010/08/izmir2-300x208.jpg" alt="" width="300" height="208" />

Daha önce de <strong>İzmir</strong>'e gitmiştim fakat bu sefer olduğu kadar bilinçli değildim (bir önceki ziyarette sivilceli bir ergendim yanılmıyorsam). Bu sefer alkol etkisinde de olmadan temiz ve net bir şekilde <strong>İzmir</strong>'i bir turist edasıyla hatta daha çok bir kaç gece arkadaşlarında kalıp okuduğu şehre geri dönecek olan öğrenci edasıyla gezdim diyebilirim. Şehirde sınırlı saatler geçirecek birinin görebileceği yerleri gördüğümü de düşünüyorum. <strong>İzotaş</strong>'tan başayıp yine <strong>İzotaş</strong>'ta biten <strong>İzmir </strong>turunda yerel yiyeceklere çok fazla yer veremediysem de <strong>İzmir</strong>'den ayrılmadan son bir kez daha boyoz yemeyi ihmal etmedim. Bir şehri benim gezdiğim sürede eleştirmek yanlış olabilir ama gavurlarda böyle oluyor.

Öncelikle <strong>İzotaş</strong>'tan başladım. <strong>İzotaş</strong>, <strong>Aşti</strong>'nin çakması gibi bir şey. İsim olarak da oldukça benziyor. Aslına bakarsanız her iki otogarın da yenilenmesi gerekiyor. O şehirlere yakışmayan otogarlar bence. Hoş biz de şaşalı binalar otogarlar olmaz pek. En çok kullandığımız bina sade olur, kırk yılda bir kullanılan bina mükemmeldir. Her neyse, otogardan dolmuşla <strong>Bornova</strong>'ya geçtik. Yeri gelmişken <strong>İzmir</strong>'deki ilçe ve belde/bölge isimlerinin ilginç olduğuna da değinmek lazım. Örneğin <strong>Hatay </strong>diye bir yer varmış <strong>İzmir</strong>'de. Kesinlikle karışıklıklara neden oluyordur bu. İsim olarak da <strong>Bornova</strong>, <strong>Urla</strong>, <strong>Buca</strong>, <strong>Foça </strong>gibi ilginç isimli ilçelerle karşılaşmak mümkün.

<strong>Bornova</strong>'dan devam edecek olursam, burası tam bir öğrenci yeri. Aslında <strong>Bornova</strong>'ya dönüşte devam edeyim çünkü daha sonra dolaştım oraları. <strong>Bornova</strong>'dan metroya binip <strong>Konak</strong>'ta indik. Metronun ilk durağıymış <strong>Bornova</strong>. <strong>İzmir </strong>metrosu da oldukça ilginç. Metrodan çok modern elektrikli trenlere benziyor. Fakat şehrin dokusuyla bütünleşmiş bir yapısı var. Malum <strong>İzmir </strong>antik bir kent olduğundan dolayı da metro kazılarında pek çok tarihi eser bulunmuş. Bunların bir kısmı duraklarda sergileniyor.

<img class="size-thumbnail wp-image-1939 alignleft" title="Karşıyaka" src="http://onurbaykal.com.tr/wp-content/uploads/2010/08/Karşıyaka-150x150.jpg" alt="" width="150" height="150" />

Konak'ta oyalanmadan vapurla direkt <strong>Karşıyaka</strong>'ya geçtik. <strong>İzmir</strong> takımları arasındaki rekabeti biraz bildiğimden <strong>Karşıyaka</strong>'dayken <strong>Göztepe</strong>'den bahsetmemeye özen gösterdim. Fakat <strong>Karşıyaka</strong>'da ufak bir <strong>İstiklal Caddesi</strong> çakması bir cadde haricinde gezip görülecek hiçbir şey yok. Hoş beni Birtan gezdiriyordu, o da pek bilmiyordu o taraflarda gezilip görülecek yer. <strong>Ramazan </strong>olmasından kaynaklı olarak da alkol alınabilecek pek mekan da yoktu. Şimdilik <strong>Karşıyaka </strong>fos çıktı diyebilirim ama düzgünce ve derinlemesine gezmem gerekiyor orayı sanırım.

<img class="alignright size-thumbnail wp-image-1940" title="emredsc95101en3" src="http://onurbaykal.com.tr/wp-content/uploads/2010/08/emredsc95101en3-150x150.jpg" alt="" width="150" height="150" /><strong>Karşıyaka</strong>'dan tekrar vapurla <strong>Aksancak</strong>'a dönelim dedik. <strong>D&amp;R</strong>'a uğramak için <strong>Pasaport </strong>(ilginç bir isim bence) iskelesinde inip <strong>Alsakcak</strong>'a yürüdük. Orada bir yerde oturup bir şeyler içtikten sonra <strong>Kordon</strong>'daki <strong>Atatürk Evi</strong>'ni de gezdik. <strong>Alsancak</strong> ile <strong>Konak </strong>arasına <strong>Kordon </strong>denildiğini de bu arada hızlıca öğrenmiş oldum. <strong>Kordon </strong>oldukça güzel bir yer. Pek güvenli olduğu söylenemez ama güzel mekanlar var. Denize yakın bir <strong>Bağdat Caddesi </strong>- <strong>7. Cadde</strong> karışımı bir tat aldım. Kısacası <strong>Kordon </strong>güzel.

<img class="alignleft size-medium wp-image-1938" title="tarihi-asansor" src="http://onurbaykal.com.tr/wp-content/uploads/2010/08/00038855-199x300.jpg" alt="" width="199" height="300" /><strong>Alsancak</strong>'tan arabayla <strong>Bornova</strong>'ya döndük. <strong>Bornova</strong> bence <strong>Küçük Park</strong>'tan ibaret! <strong>Küçük Park</strong> ufak bir öğrenci köyü gibi. Dolu dolu cafeler, öğrenciler için ucuz ve kaliteli yerler var. Fakat burada evler pahalıymış. Pahalı olur tabii, oldukça merkezi. Burada Birtan'la vedalaşıp Özlem'le tekrar <strong>Konak</strong>'a geri döndük. Bu sefer <strong>Kordon</strong> tarafı yerine <strong>Güzelyalı </strong>taraflarına doğru yürümeye başladıktan sonra (uzunca bir yürüyüş sonunda) <strong>Tarihi Asansör</strong>'e geldik. Burası oldukça güzel bir yer. Asansörle tepeye çıkılıyor ve asansörün tam çıkışında bir restoran ve bir kafe var. <strong>İzmir</strong>'e tepeden bakılabiliyor. Mutlaka görülmesi gereken yerlerden biri olduğunu düşünüyorum. Burada bol bol fotoğraf çekilip, <strong>Türk kahvesi</strong> ve <strong>meyveli soda</strong> içtikten sonra taksiyle tekrar <strong>Konak</strong>'a dönüp bu sefer de klasik saat kulesi fotoğraflarından çektik. Metroyla da <strong>Bornova</strong>'ya geri döndük.

<strong>İzmir </strong>turum burada bitiyor denebilir. Fakat hayır! <strong>İzmir</strong>'e gelip <strong>İzmir</strong>'in yerel yiyeceklerinden yemeden olur mu hiç? <strong>Ankara</strong>'da bol bol <strong>Boyoz </strong>lafı duyduğum için otobüsten iner inmez <strong>Boyoz </strong>yedim. Adam benim turist olduğumu anlayıp <strong>"İzmir'in Meşhur Boyozu"</strong> falan dediyse de ben bir an önce paramı verip elimdeki yağlı hamurişini yedim ve sonuç: <strong>Boyoz mükemmel!</strong>

<strong>İzmir</strong>'de bir başka isim garipliği de yiyeceklerde yaşanıyor. Ayçekirdeği'ne "<strong>Çiğdem</strong>", simite "<strong>Gevrek</strong>" deniliyor. Sanıyorum ufak farklılıklar da var fakat başta ilginç gelebilir.

Tam düzenli bir inceleme olmasa da (daha çok bir anı, gezi anlatısı gibi oldu) <strong>İzmir </strong>benim için yukarıda anlattığım gibiydi. Boşuna bu şehir o kadar abartılmıyor dedim. Mutlaka gidilesi, görülesi ve gezilesi bir şehir.
