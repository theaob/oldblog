---
layout: post
title: Bloglama vs. Twitleme
date: 2009-04-22 13:00
comments: true
categories: []
---
<p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="blog_lg2" border="0" alt="blog_lg2" align="left" src="http://onurbaykal.com.tr/wp-content/uploads/2009/04/blog-lg2.jpg" width="197" height="240" /> Sanıyorum Twitter’a ve Friendfeed’e bulaşan blogcularda bir miktar yazı azalması var. Bu bana öyle geliyor da olabilir. Genelde teknoloji blogları takip ettiğim için bir gündem olmadığı sürece pek fazla yazı görmemek oldukça normal. Ama fikir üreten ve hayatlarını anlatan bloglar için durum tam tersi olabilir. Sonuçta uzun yazılara çevirdikleri fikirler büyük bir olasılıkla bir cümleden esinlenilmiş veya aslında kısaca anlatılabilecek şeyler. </p>  <p>Blogcu olarak yaşadığımız en büyük sorun mutlaka yazılması gereken fakat en fazla kısa iki paragrafla anlatılabilecek şeylerdir. Örneğin bir dizinin yeni sezonunun başlaması. Bu konuda verilebilecek çok fazla bilgi yok. Bunu bloglamak yerine twitlemek açıkçası oldukça verimli olacaktır.(blogging 0 – twitting 1) </p>  <p>Twitlemenin karakter sınırlaması yüzünden bazı konularda detay verememekten mağduruz. Bloglama ile bu konuda bir sorun yaşamıyoruz tabii ki. Fakat twittingin bu sorunundan link vererek kolayca kurtulabiliriz. Fakat yine de gelişmiş bilgileri verirken kendi blogunuza link vermeniz daha iyi olacaktır.(bana göre bir eşitlik söz konusu blogging 1 – twitting 2) </p>  <p>Video ve resim paylaşma konusunda twitting sadece link vermekle yetinebiliyor. Bloglar ile çoğul içeriği interaktif bir şekilde paylaşabiliyoruz. (blogging 2 – twitting 2) </p>  <p>Artık bloglar üzerinden de bir nebze olsun sosyalleşmek mümkün ancak Twitter, friendfeed ile birleşince durdurulamaz bir hal alıyor. (blogging 2 – twitting 3) </p>  <p>Twitter’da hangi yazınıza yönelik ne yazıldığını bulmak bir miktar zor. Fakat bloglarda yorumların yazılara göre ayrılması hem tartışmayı birarada tutuyor hem de körüklüyor. (blogging 3 – twitting 3)</p>  <p>Twitlerken # ile belirli bir sınıflandırma yapabiliyoruz ancak bloglarken kategori ve etiketler sayesinde hem okuyucuya yardımcı oluyoruz hem de düzenli bir sistem oluşuyor. (blogging 4 – twitting 3)</p>  <p>Eski twitleri açıp okuyan yok denecek kadar az. Bloglarda ise düzgün arşivlemeyle yıllar öncesinin yazıları ziyaretçi çekmeye devam edebiliyor. (blogging 5 – twitting 3)</p>  <p>Bloglama için portatif araçlar gerçekten kullanışsız. Fakat masaüstü araçları oldukça güçlü. Twitleme için ise tam tersi geçerli. (blogging 6 – twitting 4)</p>  <p><strong>Sonuç: </strong>Yaptığım skorlara dayanarak bloglamanın twitlemeden daha üstün olduğunu keşfettim. Tersini düşünüyorsanız buyrun yorumlayın.</p>
