---
layout: post
title: &Uuml;&ccedil; Film Birden
date: 2009-06-27 22:55
comments: true
categories: []
---
Daha önce bir yerlerde bahsetmiştim. Dizi izlemekten film izlemiyorum demiştim. Şeytanın bacağını kırmak amacıyla bugün oturdum film izledim. 6-7 bölüm dizi de izledim. Boğazım şiş, başım ağrıyor o yüzden tüm gün oturdum. Filmlere geçeyim. İzleme sırasıyla veriyorum.
<h2>X-Men Origins: Wolverine</h2>
<img class="alignleft size-medium wp-image-983" title="xmen_origins_wolverine_2_full" src="http://onurbaykal.com.tr/wp-content/uploads/2009/06/xmen_origins_wolverine_2_full-300x200.jpg" alt="xmen_origins_wolverine_2_full" width="300" height="200" />Dün Mehmet bana özel kısa bir gösterim yaptı. Filmin ilk dakikalarını görünce izlemenin faydalı olacağını düşündüm. Çizgi roman işine pek ilgim olmadığından süper kahramanları ve takımlarını falan düzgün bilmiyorum. Mesela Gambit X-Men'de vardı ama olayı neydi hatırlamıyorum. Filmi bir daha izlemem lazım. Eskiden X-Men çizgi filmi de vardı. Onu da düzgün izlemiyormuşum demek ki. Zaten Örümcek Adam çizgi filmindeki uzaydan gelen şeyli Örümcek Adam beni korkuturdu. Filme dönecek olursam kaliteli bir süper kahraman filmi olduğunu söyleyebilirim. Basit senaryo, iyi işleme ve bir dolu görsel efekt. Bu formülle kötü film yapmak çok zor. Zaten daha önce kendini kanıtlamış oyuncular ve yapımla başarılı olacağı belliydi. Film yayınlanmadan önce sızmıştı. Bu versiyonda özel efektlerin tamamlanmadığı söyleniyordu. O versiyon varsa onu izlemeyin tekrar indirin.
<h2><strong>Osmanlı Cumhuriyeti</strong></h2>
<img class="alignright size-medium wp-image-986" title="osmanli-cumhuriyeti_3" src="http://onurbaykal.com.tr/wp-content/uploads/2009/06/osmanli-cumhuriyeti_3-300x199.jpg" alt="osmanli-cumhuriyeti_3" width="300" height="199" />

Osmanlı Cumhuriyeti'ni fragmanlarıyla tanıdık. Fragmanlarda kültür şoku yaşayan bir padişah vardı. Komik olabilir gibi gelebiliyordu. Fakat film bana beklediğimi vermedi. Komedi beklerken romantik drama tadında bir film buldum. Klişelerle dolu, sıkıcı mı sıkıcı. Gani Müjde bana hitap etmiyor. Yönetmenliği çok rahatsız etmedi de senaryo değerlendirilememiş. Pek çok mantık hatası var, komedi olarak başlanılmış sonradan türü değiştirilmiş gibi. Yorumları okumamıştım. Aslında yorum okumamak ön yargı oluşmasını engelliyor. Fakat bu filmi gerçekten izlemesem de olurmuş. Ata Demirer var diye izledim diyebilirim. Fragmandaki sahnelerin bazılarının da çıkarıldığı gözümden kaçmadı. Belki DVD için materyal saklıyorlardır.
<h2>Confessions Of A Shopaholic</h2>
<img class="alignleft size-medium wp-image-985" title="CONFESSIONS OF A SHOPAHOLIC" src="http://onurbaykal.com.tr/wp-content/uploads/2009/06/2009_confessions_of_a_shopaholic_004-300x200.jpg" alt="CONFESSIONS OF A SHOPAHOLIC" width="300" height="200" />En son izlediğim film de Confessions of a Shopaholic. Romantik komedi tadında olmuş. New York'ta geçen moda dünyasına ucundan dokunan filmler ve diziler otomatikman başarılı oluyor herhalde. Gossip Girl ile yeteri kadar gözüme sokulsa da bu filmdeki moda anlayışı daha değişikti. Bu cümlelerden modayla ilgilendiğim anlaşılmasın. Hiç alakam olmaz. Sadece birkaç yerde görüyorum ondan bahsedeyim dedim. Romantik komedi izlemek genelde keyifli oluyor. Bu film de eğlenerek izlenecek bir film. Osmanlı Cumhuriyeti'nde bulamadığım eğlenceyi bu filmde buldum. Romantizmin etkisini de unutmamak lazım. Böyle filmleri az dozda alıyorum, yoksa ruhsal açıdan kötü etkileri olabilir. Bu filmi izlemek bir şey kazandırmayacak fakat keyifli zaman geçireceksiniz. Mutlaka izlemeniz gerekmiyor o yüzden. Başka alternatifler arasında öne çıkabilir (ruh hali ve grupluysa gruba bağlı)
