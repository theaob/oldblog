---
layout: post
title: Steam Platformu
date: 2009-05-08 01:57
comments: true
categories: []
---
<p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="steam_logo" border="0" alt="steam_logo" align="left" src="http://onurbaykal.com.tr/wp-content/uploads/2009/05/steam-logo.gif" width="165" height="165" /> Elimden geldiğince farklı konularda yazı yazmaya çalışıyorum. Bazen internet sitelerinden, bazen hayatım boyunca elimin değmeyeceği cihazlardan bahsediyorum. İnanın bana en çok oyunlardan bahsetmekten zevk alıyorum. Eğer bir gün oturur da şu Hakkımda kısmını yazarsam aslında oyuncu ve oyun yazarlığı geçmişimden de haberdar olacaksınız ama başka bir günün başka bir gecesinde yazmayı umuyorum.</p>  <p>Eğer oyuncuysanız (oyuncu olmayan çok ufak bir kesim var. evet gerçekten var) mutlaka Half-Life ismini duymuşsunuzdur. FPS adını verdiğimiz First Person Shooter yani oynadığınız karakteri birincil kişi açısından yönettiğiniz aksiyon oyunları adına Half-Life çok önemlidir. Evet ilk FPS değildir ama çıktığı dönemde onun gibi grafikler, onun gibi senaryo hiçbir oyunda olmadığından aslında oldukça önemli bir mihenk taşıdır. Hele daha sonra üzerine geliştirilen modlar ile (Counter Strike benim ve başka birçok kişinin gençliğini yedi) oldukça uzun bir süre oynandı ve gündemde kaldı. Half-Life’ın geliştiricisi <a href="http://www.valvesoftware.com/" target="_blank">Valve</a> daha sonra oyunun ikincisini yaptı. Bunu basılı materyaller dışında internetten de satışa sunacaklarını duyurdular ve <a href="http://store.steampowered.com/" target="_blank">Steam</a> platformu böylece doğdu. Aslında başta <a href="http://www.valvesoftware.com/" target="_blank">Valve</a>’ın daha ucuza satıp daha çok kar etmesini sağlayan bir platformdu. Ancak geçen yıllarda oyunculuğun değişmesiyle doğal olarak platform da değişti.</p> <!--more-->  <p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="header_about" border="0" alt="header_about" align="left" src="http://onurbaykal.com.tr/wp-content/uploads/2009/05/header-about.jpg" width="751" height="462" /> Half-Life 2’den sonra oyunun devamı bölümler halinde yayınlanmaya başladı. Tabii böyle olunca Steam kullanarak oyunlara erişmek oldukça kolaydı. Half-Life’ta popüler olan modlar Half-Life 2 için de yapıldı ve onlar da <a href="http://store.steampowered.com/" target="_blank">Steam</a> üzerinden satışa sunuldu. <a href="http://store.steampowered.com/" target="_blank">Steam</a> sadece oyun satış platformu olmanın yanında yavaş yavaş istatistiki bilgiler tutan, oyun içi ve dışı arkadaşlarınızla iletişim kurmanızı sağlayan bir araç haline geldi. Bundan sonra da diğer yapımcılar da <a href="http://store.steampowered.com/" target="_blank">Steam</a> üzerinden oyun yayınlamaya başladı. </p>  <p><a href="http://store.steampowered.com/" target="_blank">Steam</a> sürekli çalıştığından, Xbox ile popülerleşen Achievement (oyunda belirli şeyleri yapınca verilen Başarılar) olayını da entegre etti. Son dönemlerde çıkan oyunlarda bu başarılar takip edilip internete gönderiliyor. Hem profilinizde gözüküyor hem de çok güzel istatistikler elde ediliyor. Hatta bunlar <a href="http://steamcommunity.com/stats/" target="_blank">paylaşılıyor da</a>.</p>  <p>Orijinal oyun alıp oynuyorsanız büyük bir olasılıkla Steam’i kullanmışsınızdır. Zaten disk olarak alınan oyunlarla birlikte geliyor. Steam’i bir kere kurduktan sonra program üzerinden oyun satın alabiliyor, diske yazabiliyorsunuz.</p>
