---
layout: post
title: Yeni Bir G&uuml;n, D&#246;rt Yeni Film
date: 2009-07-23 00:45
comments: true
categories: []
---
Kitap okumaktan sıkıldım. Dışarı da çıkmayınca oturup film izlemeye karar verdim. Genellikle boş günlerimde film izlediğim için eskisi kadar sık izlemiyorum. İzledim mi de 2-3 film izliyorum (yaygın sayı 3). Supernatural'ı da bitirdim zaten. İzleyecek şeylerim var ama izlemeye başlamak gerekiyor. Neyse lafı fazla uzatmayayım bu yazıları daha çok film yorumlarım için okuyorsunuzdur. Filmler izleme sırama göre...
<h2>Harry Potter and the Half-Blood Prince</h2>
<img class="alignleft size-medium wp-image-1053" title="harry-potter-and-the-half-blood-prince-20080320101218658_640w" src="http://onurbaykal.com.tr/wp-content/uploads/2009/07/harry-potter-and-the-half-blood-prince-20080320101218658_640w-300x178.jpg" alt="harry-potter-and-the-half-blood-prince-20080320101218658_640w" width="300" height="178" />Harry Potter kitaplarını okuyalı uzun zaman olmuş. En son kitap ben lise sondayken çıkmıştı. Daha önceki kitapları da seneler önce okumuşum yani. Tekrar seriyi okuyup hatırlamak lazım ama kitaplar yok kütüphanemde. Alınacak kitaplar listesindeler. Filmleri sanıyorum geçen yaz izlemiştim. 5. film o dönemde vizyona giriyordu diye hatırlıyorum. Sevmemiştim filmleri. Yönetmenin değişmesi, senaryoların kitaptan farklılıkları, oyuncuların büyümesi, filmin atmosferinin değişmesi... gibi nedenler serinin dikiş tutturamamasına neden olmuş. Ben 3. film sevmiştim. Fakat bu film de fena değildi. Belki de okul ortamını özledim için öyle gelmiştir. Bu film de hoşuma gitti. Her ne kadar kaliteli bir versiyonu seyretmemiş olsam da düşük kaliteye rağmen izledim. Beni memnun bıraktı diyebilirim. Harry Potter filmlerine ilginiz varsa, kitapları okumuşsanız zaten izleyeceksinizdir. Genel olarak macera-fantastik filmleri sevenlerin de izleyebileceği keyifli bir film.
<h2>The Hangover</h2>
<img class="alignright size-medium wp-image-1055" title="the-hangover-01" src="http://onurbaykal.com.tr/wp-content/uploads/2009/07/the-hangover-01-300x199.jpg" alt="the-hangover-01" width="300" height="199" />Bu film hakkında çok konuşuldu. İnsanlar hayatımda izlediğim en komik film bile dediler. Gerçeği açıklıyorum, öyle bir film değil. Tamam, komik. İzlemesi eğlenceli ancak gülmekten yerlere yatıracak bir durum da yok. 4 adam bekarlığa veda partisi yapmaya gidiyorlar. İçkilerine ilaç konulunca önceki günü hatırlamıyorlar. Fakat önceki gece de gece ha! Bayağı bir iş çevirmişler. Başlarına iyi bela sarmışlar. Mike Tyson da bir yerde konuk oluyor. Mutlaka izlenmesi gereken bir film değil. İçki içilen bir ortamda gidebileceğini düşünüyorum. Grupla izlemek daha etkili olacaktır. Fakat eş-dost, sevgili ile izlemeyin derim. Seks sahnesi olduğundan değil, sadece kendi cinsiniz ile daha çok eğleneceğinizi düşündüğümden. Ben tek başıma izledim, ekiple izleseydim; izlerken yapılan esprilere filmden daha çok gülebilirmişim. Cidden, grup olarak izleyin.
<h2>Transformers 2</h2>
<img class="alignleft size-medium wp-image-1056" title="Transformers-2-Movie-Stills-megan-fox-5305564-2560-1548" src="http://onurbaykal.com.tr/wp-content/uploads/2009/07/Transformers-2-Movie-Stills-megan-fox-5305564-2560-1548-300x162.jpg" alt="Transformers-2-Movie-Stills-megan-fox-5305564-2560-1548" width="300" height="162" />Transformers'ın ilk filmini de kaliteli versiyonu çıkmadan izlemiştim. Büyük bir olasılıkla bu yüzden ilk filmi tam olarak hatırlamıyorum. İkinci filmi de orta kalitede bir kaynaktan izledim. Kaynağın kalitesi çok şey farkettirdi. Görsel efektlere hayran kaldım. Belki ilk filmde bu kadar değildi veya öyleydi de ben kalitesiz bir sürüm izlediğim için göremedim. Zaten yakın çekim yapılan bir sahnenin özel efektleri için iki ay harcandığı söyleniyor. Sadece bunlar değil, patlamalar da oldukça gerçekçi. Hatta gördüğüm en gerçekçi patlamalar diyebilirim. Senaryosu çok dandik olsa da, görsel bir şov var. Aksiyon oranı pek yüksek değil. Film daha çok koşuşturmayla geçiyor. Fazla popüler olduğundan geniş kitleler tarafından izlenecektir. Oh, Megan Fox hayranlarına buradan selam.
<h2>Devrim Arabaları</h2>
<img class="alignright size-medium wp-image-1057" title="devrim_arabalari_resim_4" src="http://onurbaykal.com.tr/wp-content/uploads/2009/07/devrim_arabalari_resim_4-300x199.jpg" alt="devrim_arabalari_resim_4" width="300" height="199" />Uzun zaman sonra tekrar bir Türk filmi izledim. Senaryoda ve oyunculukta başarısız olduğumuz için pek rağbet göstermiyorum. Fakat bu sefer bunlardan daha çok ilgimi çeken bir konu işlendiği için oyunculara aldırmadan indirdim. Ünlü oyuncularla dolu bir film. Filmi izleyen herkes izlenmesi gerektiğini söylüyor. Ben de katılıyorum. Babam bana anlatırdı. O dönemin cumhurbaşkanı Cemal Gürsel'in sözlerini tam aktarırdı ama olayın diğer tarafıyla ilgili bir şey bilmezdi. Eh, bu film arabayı yapanları anlatıyor. 4 ayda 2 arabanın sıfırdan yapılması muazzam bir iş. Toplamda 4 araba yapılıyor. Bugün ilk yapılan araba duruyor. Yapıldığı yerde sergileniyor. Bakımlı, çalışır halde. Gidip görmek lazım. Film için arabalar da yapmışlar. Güzel olmuş, ülkedeki başka müzelere gönderileceğini tahmin ediyorum. Aslında Devrim'in birden çok modeli var. Filmde sadece tek model gözüküyor. Genel olarak iyi bir film. Dediğim gibi izlenmeli. Ailecek de izlenebilir. Milliyetçilik duygularınız yoğunsa hem gurur duyup hem hüzünlenebileceğiniz bir film. Ayrıca sinemamızın da iyi bir yere doğru gittiğinin işareti.
