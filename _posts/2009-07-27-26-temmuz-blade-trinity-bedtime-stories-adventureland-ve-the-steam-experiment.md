---
layout: post
title: 26 Temmuz: Blade Trinity, Bedtime Stories, Adventureland ve The Steam Experiment
date: 2009-07-27 12:04
comments: true
categories: []
---
<h2>Blade Trinity</h2>
<img class="alignleft size-medium wp-image-1089" title="2004_blade_trinity_007" src="http://onurbaykal.com.tr/wp-content/uploads/2009/07/2004_blade_trinity_007-300x196.jpg" alt="2004_blade_trinity_007" width="210" height="137" />Artık giriş kısmı bile yazmıyorum. Sinema yazılarım o kadar sıradanlaştı. Dün serinin ilk iki filmini izlemiştim. Geç yatmamak için son film sarktı. Diğer filmlerden atmosfer olarak daha farklı bir filmdi. Aksiyon olarak daha kaliteli, daha net; senaryo olarak biraz daha kaliteli. Akılda kalacak yan karakterlerle desteklenen bir hikaye anlatımı vardı. Tabii ki serinin geneline etkisini koyan anormallikler yol değildi ancak yine de  yüksek izlenilebilirliği olan bir filmdi. Seriyi tamamlamak dışında, kolay izlenen bir aksiyon filmi seyretmek istiyorsanız tercih edilebilir. 5 yıl öncesinden teknolojik olarak ne kadar ileride olduğumuzu farkedince korkuyorum bazen. Bu filmde ilk nesil (2. veya 3. nesil de olabilir) iPod'u göreceksiniz. Bütün bu özelliklere rağmen yine de ortalama bir film olmaktan öteye geçemiyor.
<h2>Bedtime Stories</h2>
<img class="alignright size-medium wp-image-1090" title="bedtimestories1" src="http://onurbaykal.com.tr/wp-content/uploads/2009/07/bedtimestories1-300x223.jpg" alt="bedtimestories1" width="240" height="178" />Bedtime Stories, Inkheart ile aynı dönemde vizyona girdi. Senaryoları da benzer olduğu için daha doğrusu şöyle diyeyim afişlerinden anladığım kadarıyla senaryoları birbirine benzer gözüktüğü için çok fazla dikkatimi çekmemişti. Arka arkaya aksiyon filmlerini izleyince biraz ferahlamam gerektiğini düşündüm ve bu filmi seçtim. Açıkçası beklediğimden çok daha iyi çıktı. Küçükler için çekilmiş olsa da biz büyükler için de derin mesajları olan bir film. Ayrıca izlemesi kolay ve eğlenceli. Adam Sandler faktörü var sonuçta. Senaryonun yedirilmesi çok güzel başarılmış. Bu açıdan benzer pek çok filmden çok daha iyi bir yerlere gelebilir. Fakat yine de bu film sadece izlemelik. Sevebilirsiniz, eğlenebilirsiniz ancak ikinci kez izleme ihtiyacını hissedeceğinizi sanmıyorum. Ortalamanın biraz üzerinde eğlenceli, kolay izlenen, keyifli bir film. Tercihleriniz arasında varsa izleyebilirsiniz.
<h2>Adventureland</h2>
<img class="alignleft size-medium wp-image-1092" title="adventureland" src="http://onurbaykal.com.tr/wp-content/uploads/2009/07/adventureland-300x200.jpg" alt="adventureland" width="300" height="200" />Bu filmin yönetmeninin Superbad'in yönetmeniyle aynı olduğunu afişte okuyunca filmin yine saçma sapan bir komedi olacağını düşünüyordum. Yanılmışım. Hafif komedi içerikli bir drama çıktı karşıma. 80'li yılların sonlarında geçiyor. Film bu dokuyu mükemmel yakalamış. Bu yıllarda geçip bu kadar hissettiren başka bir film görmediğimi söyleyebilirim. Kız oyuncuyu Twilight'tan bilenler vardır. Ben henüz izlemediğim için bir şey diyemiyorum. Ancak bu filmdeki oyunculukları oldukça iyi. Ben filmin senaryosu hakkında hiçbir şey bilmeden izledim. Açıkçası bu film için bilmemenin daha iyi olacağını düşünüyorum. O yüzden senaryoya değinmeyeceğim. Fakat etkileyici, yer yer düşündürücü bir senaryosu olduğunu söyleyebilirim. Bakış açıları, yönetmenin yaklaşımı benim oldukça hoşuma gitti. Film genel olarak kolay izleniyor. Çok fazla eğlence unsuru öne çıkmasa da yine de keyifli bir seyir olabilir. İzlemenizi tavsiye ediyorum.
<h2>The Steam Experiment</h2>
<img class="alignright size-medium wp-image-1094" title="steam-experiment" src="http://onurbaykal.com.tr/wp-content/uploads/2009/07/steam-experiment-300x199.jpg" alt="steam-experiment" width="300" height="199" />Bu filmi sırf Val Kilmer oynuyor diye izlemiş olabilirim. Filmde online bir sevgili bulma (dating sitelerine ne deniyor ki?) sitesinden gelen 6 kişi bir hamama (sauna gibi ama su da olduğu için hamama daha yakın sanırım) kilitliyorlar. İnsanların psikolojilerini izlemek amacıyla böyle bir deney yapılıyor. Kapı kilitleniyor tabii ki. Zaten o kadar sıcakta çok fazla kalacakları için ölecekler. Ölüm korkusuyla farklı farklı hareketler yapıyorlar. Tam anlatamadım ama çok da önemli değil. Ben bu filmi tam anlamadım çünkü. Filmi adam gibi izlemediğim için böyle oldu ama zaten sıkıcı geldi. Val Kilmer'ın sessizliklerini film boyunca toplamda 10 dk. falan izliyoruz. Böyle açılımlar hoşuma gitmiyor benim. Hamamdayken kişilerin tanıştıkları sahnede arkada çalan müziği nedense ben üniversite tanıtımlarıyla özdeşleştirmişim (Bilkent'in öyleydi, sanırım Koç'un da). Zaten çok fazla müzik namıma bir şey de yok. Konu olarak bazılarına ilginç gelebilir. Psikolojiyle ilgili bir film. Dediğim gibi ben tam anlamadım. Düzgün izlerseniz siz anlarsınız belki. Ben filmi beğenmedim. Açıkçası izlenmesini de tavsiye etmiyorum. O sürede başka bir şey yaparsınız.
