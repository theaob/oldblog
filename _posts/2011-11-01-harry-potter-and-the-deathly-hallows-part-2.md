---
layout: post
title: Harry Potter and the Deathly Hallows Part 2
date: 2011-11-01 20:57
comments: true
categories: ['sinema']
rating: 4
---
<img class="left" src="http://onurbaykal.com/uploads/2011/11/Harry-Potter-And-The-Deathly-Hallows-2.jpg" alt=""/>

Bu film bu blogdaki ilk ve son Harry Potter filmi yazısı olma özelliğini taşıyor. Aslında bütün Harry Potter filmlerini izledim ama nasıl olmuşsa blogda hiç yazmamışım. Geçmiş geçmişte kalsın diyerek 7 kitaplık serinin 8. ve son filmiyle buradayım.

Harry Potter evreni fantezi dünyasında en başarılı evrenlerden biri (bana göre). Kitapları defalarca okudum. Filmlerden, kitaplardan aldığım hazzı alamadığım doğrudur ama sonuçta bir nesil Harry Potter nesli olarak yetişti. Bu filmle birlikte de yıllardır süregelen bir devir sona eriyor.

Son kitabın iki ayrı filme ayrılmasının bir çok nedeni var. Bunlardan en bariz olanı ticari olsa da bariz olmayan bir neden de ikinci kısımdaki özel efekt yoğunluğu. Diğer filmlere göre oldukça aksiyon dolu sahneler içerdiğinden ötürü özel efektlerin hazırlanması daha fazla zaman almış olabilir. Yine de ben iki filmin birlikte olmasını dilerdim. Tavsiyem iki filmi arka arkaya izlemeniz.

Favori Harry Potter filmim 3. film olsa da bu filmi de oldukça başarılı buldum. Dediğim gibi serinin sonu olması, olayların gelişimi ve özel efekt kullanımı filmi sıradanlıktan uzaklaştırmış. Filmin genç oyuncularını halen beğenmesem de yetişkin oyuncular (o çocuklar da kocaman oldu ama neyse) güzel performans sergilemiş.

Harry Potter hayranları zaten filmi seyretmiştir. Sinemada izlememiş olanlar da mutlaka izlesin derim. Seriyi takip etmeyip göz atanlara ise diyeceğim şudur ki son iki filmi arka arkaya izlesinler.
