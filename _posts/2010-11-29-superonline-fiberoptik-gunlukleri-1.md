---
layout: post
title: Superonline Fiberoptik G&uuml;nl&uuml;kleri #1 
date: 2010-11-29 10:57
comments: true
categories: ['teknoloji']
---
<img class="alignleft size-full wp-image-2103" title="superonline_logo" src="http://onurbaykal.com.tr/wp-content/uploads/2010/11/logo.gif" alt="" width="280" height="128" />Yaklaşık 2 senedir Koç.net Biri kullanıyorum. Biri'yi seçme nedenimse sözleşme olmadan rahat rahat kullanabilmemdi. Fakat son zamanlarda sık sık bağlantı kesilmeleri, yavaşlıklar yaşamaya başladım. Tamam benim bağlantılarımdan da kaynaklı problemler vardı ama herhangi bir destek sağlamadılar. Ayrıca fatura ödeme konusunda bazı soruları vardı. İnternetten ödediğimde sistemlerinde gözükmeyebiliyordu. Normal kullanımda çok da kritik değil internetin olmaması ama okul dönemi çok ihtiyaç duyabiliyorum. O dönemlerde internet bağlantısındaki bu dalgalanmalar beni çılgına çeviriyor. Ben de hem hız hem de stabilite açısından rahat etmek için bir süredir fiberoptiğe geçmeyi düşünüyordum.

Bayram sonrası ilk Cumartesi günü kapıya gelen iki Superonline elemanı ile kampanyalarını tanıttılar. 1 ay ücretsiz deneme, 3 ay indirimli kullanım. Sonrasında ayda 49 liraya 10 <a class="zem_slink" title="Megabit" rel="wikipedia" href="http://en.wikipedia.org/wiki/Megabit">Mbit</a> "sınırsız" internet. Öncelikle eleştirime elemanlardan başlayacağım. Gönderdikleri elemanların teknolojiden hiç anlamadıkları belliydi. <a class="zem_slink" title="Voice over Internet Protocol" rel="wikipedia" href="http://en.wikipedia.org/wiki/Voice_over_Internet_Protocol">VoIP</a>'i, <a class="zem_slink" title="Wi-Fi" rel="wikipedia" href="http://en.wikipedia.org/wiki/Wi-Fi">Wi-Fi</a> (vifi şeklinde telaffuz ederek) desteği var diyerek yanıtlamasından belliydi zaten. İhtiyacım olmasa öyle kötü elemanlarla muhatap olmam gider kendim hallederdim ama yaptık işte bir hata. Bir aylık ücretsiz deneme kullanımını da başvuru yapıldığı gün başlatmaları hiç hoş değildi. 1 aylık deneme süresinin bir haftası kurulumu beklemekle geçti.

Haftaiçi mesai saatlerinde evde olmadığımdan haftasonu kurulum yapmalarını istedim. Telefon numaramı verdim. Hatta özellikle de evden değil cep telefonundan aramalarını söyledim. Başvurumu alan elemanlar da zaten gelmeden önce randevu verileceğini söyledi. Ben de aramalarını bekledim. Bir sonraki cumartesi (27.11.2010) tarihinde çat kapı kuruluma geldiler. Randevuyu kafalarına göre ayarlamışlar anlaşılan.

Kurulum için baca boşluğundan bodrum katındaki switche kablo uzatmaları gerekiyordu. Önce şohbenin yanında bir delik açtılar. Kablo bir şeylere takıldığı için halledemediler. Daha sonra banyodaki ızgarayı sökerek, oturma odasından banyoya bir delik açarak çözümü buldular. Tabii bu sırada baca boşluğuna gereksiz bir delik açılmış, yerler kirlenmiş, duş kabinin içindeki ızgara sökülmüş, banyonun tavanındaki metaller yerinden çıkartılmıştı. Izgarayı yerine silikonla takarsınız dedikleri anda evi mahvedip gideceklerini anladım. Kurulumu tamamladılar. Ben modem ayarlarını yaptım. Kuruluma gelenler kendi bilgisayarlarını getirmedikleri için benim bilgisayarımdan kurulum yaptılar. Benim bu işlerden anladığımı görünce "gerisini siz yapabilirsiniz herhalde" deyip, gittiler. Geriye fazladan bir delik, sökülmüş bir ızgara ve yerlerdeki duvar parçaları kaldı. Herhangi bir temizleme aracı getirmedikleri gibi, boşu boşuna da zehirlenmeme bile neden olabilecek bir delik açtılar.

Temizliğimi tamamladıktan sonra interneti denemeye kalkıştım. İlginç bir şekilde bazı sayfalar açılmıyordu. Neyse ki <a class="zem_slink" title="Google" rel="homepage" href="http://google.com">Google</a> açılıyordu da sorunu arayabildim. Bu sorun Tilgin modemlerde yaşanıyormuş. Çözümü de şöyle:
<blockquote>Modem arayüzüne giriş yaptıktan sonra <strong>Setup</strong> sekmesinden <strong>WAN/Connections</strong> ayarlarına giriyoruz. <strong>Available connections</strong>'tan <em>superonline</em>'ı seçiyoruz. Altta Firewall ayarlarından "<strong>Clamp <a class="zem_slink" title="Transmission Control Protocol" rel="wikipedia" href="http://en.wikipedia.org/wiki/Transmission_Control_Protocol">TCP</a> MSS to MTU</strong>" seçeneğini seçip kaydediyoruz.</blockquote>
Bu ayarları yaptıktan sonra Google <a class="zem_slink" title="Domain Name System" rel="wikipedia" href="http://en.wikipedia.org/wiki/Domain_Name_System">DNS</a> veya <a class="zem_slink" title="OpenDNS" rel="homepage" href="http://www.opendns.com/">OpenDNS</a> ayarlarını da yaparsanız tüm sayfalar açılabiliyor.

Baştaki sorunları halletmek oldukça problematik oldu. Bu sorunların hepsi elemanlardan kaynaklı. Düzeltilmesi oldukça kolay problemler. Bakalım bundan sonra ne tür maceralar olacak. Bu "bir aylık" deneme sürecinde tekrar superonline ile ilgili yazılar yazacağım. Önümde telefonu iptal ettirme, Superonline VoIP kullanımı, <a class="zem_slink" title="Asymmetric Digital Subscriber Line" rel="wikipedia" href="http://en.wikipedia.org/wiki/Asymmetric_Digital_Subscriber_Line">ADSL</a>'i iptal ettirme ve ADSL iptal masraflarını Superonline'a karşılatma (sözleşmeli kullanıcılar için 150 liraya kadar istenen ücretleri karşılıyorlarmış) gibi maceralar var.
