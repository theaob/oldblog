---
layout: post
title: Stargate
date: 2008-12-03 16:39
comments: true
categories: ['sinema']
rating: 4
---

Yeah baby! I'm back! Uzuuuun zamandır hiç yazı yazmadığımı biliyorum. Fakat bir hayatım var. Zaten çok fazla okuyan da yok burayı. Olsun yazı yazmak her koşulda güzel bir aktivite olduğu için bu yazıyı yazıyorum. Devamı gelir mi bilmem. Vizeler finaller derken kafa bulanıyor gerçekten. Bu kadar giriş yeter film hakkında okumak istiyorsanız devam edin.

Ben Stargate evrenine Stargate SG-1 ile başladım (22dakikadan ilk 6 sezon dvdsi kazanmıştım). Ama aslında evren bu film ile başlıyor. Olsun yapımcılar sağolsun filme çok sadık kalmışlar. Skaara oynayan çocuk dizide de filmde de aynı. Hatta Abydos gezegeni tamamen aynı tutulmuş. Filmdeki seyahat görüntüsü ilk sezonlarda dizide de korunmuş. Tabii ben burada diziyle film arasında bir karşılaştırma yapmak için yazı yazmıyorum.&nbsp; O yüzden yeni paragraf açıp konuma geri dönüyorum.

Filmimiz iki saat sürüyor fakat bence uygun bir uzunluk olmuş. Bugünlerin filmleri gibi 90 dakika olsaymış kısa gelirmiş. Ben konunun ve dizinin biraz fanı olduğum için pek terafsız bir yorum yazmam beklenemez. Doğal olarak taraflı yazıcam. Aslında yazılarımda bu konularda kendimle tartışıyorum gibi geliyor. Ama sonuçta bu bir yorum sitesi ve yorum doğal olarak taraflı olur. Tarafsız olsa yorum değil tanım olurdu (o da ne kadar tarafsızsa artık).

Film arkeolog Daniel Jackson'ın verdiği konferansla başlıyor. Dizide bu konferansa dair atıflarda bulunulmuştu. Bu konferans o yüzden biraz meşhurdur. Daniel bu konuşmada piramitlerin Mısırlılar tarafından yapılmadığını savunuyordu ve tüm salon ciddiye almayıp gidiyordu. Birçok karakter de bundan dolayı Daniel Jackson ile dalga da geçecektir. Her neyse. Bu konuşmanın sonunda evine gitmeye hazırlanırken Catherine Langford'dan iş teklifi alır (aynı isimli karakter dizide de var). Filmde Stargate Command diye bir kurum yok. O yüzden stargate'in tutulduğu yer diye hitap ediyorum. Stargate'in tutulduğu yerde eski Mısır yazılarını ve stargate sembollerini çözmeye başlar. Stargate sembollerinin yıldızlar olduğunu çözer. Hatta point of origin olayını da halleder. Böylece Stargate'in çalışmasını sağlar.

Jack O'Neill'ın çocuğu da yeni ölmüştür. Stargate görevine geri çağırılır. Daniel Jackson, Stargate'i çalıştırması başarınca kurulan takımın başına verilir. Kurulan ilk takım Daniel Jackson'ın çözdüğü adrese doğru yola çıkar. Böylece Abydos'a varırlar. Tabii o zamanlar Samantha Carter gibi biri olmadığı için Stargate yolculukları hem rahatsızdır hem de güvenli değildir :) . Neyse konudan sapmayayım konuyu da bağlayayım. Abydosta bunlara tanrı muamelesi yapılıyor. Tabii bizimkiler ideal insanlar oldukları için hiç faydalanmıyorlar. Skaara ile O'Neill arkadaş olurken; Sha're, Daniel Jackson'a sunulur. Tabii ki o da bu teklifi reddeder.

İnsanlar geldikten sonra yoktan yere Ra çıkar gelir (Goaul'd daha çıkmamış :D). Bizimkiler Ra'yı yenerler, Daniel Jackson geride kalır. Konu bu kadar. Klasik bir Sg-1 görevi gibi. O yüzden konusu çok sıradan. Tabii o yıllar için belki çok etkileyici olabilir. Ama bu tarz şeylerden yeteri kadar izledikten sonra gayet sıradan gelmeye başlıyor.

Yukarıda söylediklerimin dışında film kendi zamanına göre fazlasıyla özel efekt kaynıyor. Gerçekten uğraştıkları belli oluyor. Tabii artık gözümüz böyle şeylere alıştı eski efektler çok kötü geliyor ama ben bu konuda oldukça zamanın şartlarını düşünerek yorum yapıyorum. 

Bilim kurgu seviyorsanız, 90ların aksiyonları hoşunuza gidiyorsa izlenebilirliği oldukça yüksek bir film. Tavsiye edilir.
