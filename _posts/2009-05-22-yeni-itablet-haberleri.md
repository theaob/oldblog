---
layout: post
title: Yeni iTablet Haberleri
date: 2009-05-22 06:07
comments: true
categories: []
---
<p><img style="border-bottom: 0px; border-left: 0px; margin: 0px 5px 5px 0px; display: inline; border-top: 0px; border-right: 0px" title="itablet" border="0" alt="itablet" align="left" src="http://onurbaykal.com.tr/wp-content/uploads/2009/05/itablet.jpg" width="265" height="208" /> Apple’ın netbook çılgınlığına ufak bir tablet ile katılacağı dedikodularını paylaşmıştım. Son dönemde en çok kar ettiren ürünler netbook olduklarından elbette bu kardan paylarını almak isteyecekler. Apple bu işi becerirse iPod ile yaptığı gibi bir başarı elde edebilir. Tabii bunu sağlamak için hızlıca bir ürün üretmektense yavaş yavaş yüksek kaliteli bir ürün geliştireceklerdir. Tahmin ediyorum bu yüzden yapılan dedikodular daha gelecek bir tarihi işaret ediyor. Yeni iPhone için sipariş edilen parçalarla bu ürünün parçaları karıştırılmış olabilir. Bu yüzden bazı özelliklerde yanlışlıklar olduğunu düşünüyorum. Tabii bu ve bunun gibi konuları yazının devamında anlatacağım.</p> <!--more-->  <p>Eğer Apple tablet şeklinde bir bilgisayar üzerinde çalışıyorsa bu 2009’da değil 2010’un sonlarına doğru ortaya çıkabilir. Bilgi azlığının nedeni Apple’dan bilgi sızdırılmaması değil sızdırılacak bir bilgi olmaması. Fakat birkaç spekülasyon dolanıyor. Örneğin Mac OS X değil de iPhone’larda olan iPhone OS’in daha gelişmiş bir versiyonunun olacağı söyleniyor. Aslında bu çok mantıklı bir yaklaşım. Sonradan dokunmatik özellikler yamamak yerine tamamen dokunmatik özellikler üzerine geliştirilmiş bir işletim sistemi kullanmak kullanıcının yaşayacağı deneyimi arttıracaktır. </p>  <p>Eğer iTablet gibi bir cihaz yapılacaksa kasası internette dolaşan resimlerdeki gibi büyük bir iPhone gibi olmayacaktır. Daha çok MacBook’lardan bozma bir hali olacağını düşünüyorum. Özellikle de MacBook Air’in tasarımına benzer bir ürün yapılabileceği görüşündeyim. Yeni bilgiler edindikçe yazmaya devam edeceğim.</p>
