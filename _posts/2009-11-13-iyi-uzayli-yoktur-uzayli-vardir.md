---
layout: post
title: &#304;yi Uzayl&#305; Yoktur, Uzayl&#305; Vard&#305;r
date: 2009-11-13 13:12
comments: true
categories: []
---
<img class="alignleft size-medium wp-image-1433" title="alien_on_hill" src="http://onurbaykal.com.tr/wp-content/uploads/2009/11/alien_on_hill-275x300.jpg" alt="alien_on_hill" width="165" height="180" />Bu yazı fikri yeni başlayan dizi V'yi izlerken oluştu. Başlangıçta V'den biraz bahsedip uzaylı konusuna döneceğim.

V, yeni bir dizi. ABC'de yayınlanıyor. Dizinin konusu şöyle:

Dünyanın büyük şehirlerinde uzay gemileri görülür, askeri tepkiler başarısız olur. Uzaylılar barışçıl amaçlar güttüklerini söyleyerek insanlarla temasa geçerler. Zaman içerisinde uzaylılara (ki dizide uzaylılara Visitors (ziyaretçiler) adı veriliyor ve bir ırk adı olarak da kullanılıyor) çeşitli haklar tanılıyor. Ülkelerde elçilikler, serbest gezinme hakkı gibi haklar. Tabii uzaylılar barışçıl amaçlarla geldiklerini söyleseler de dizideki asıl amaçları insan ırkını yok etmek olduğu hızlıca ortaya çıkıyor. Hatta uzaylılar başka bir gezegen de gelme değiller, aslında yıllardır dünyada bulunan varlıklar. İnsanların arasına sızmış şekilde yaşayan uzaylılar da var. Dizi bu konu etrafında dönecek. İlk iki bölümde konu tamamen açıklanıp karakterlerin başından geçenlere, dünyanın kaderine odaklanacaklar. Bu bilim kurguya yönelim hoşuma gidiyor. İzlenebilecek kalitedeki dizi sayısı artıyor. Açıkçası ben V'yi beğendim, en azından bu sezon izlemeye devam edeceğim. Gelecek sezonlarda saçma şeyler olursa devam etme garantisi vermiyorum (bkz. Heroes).

Gelelim iyi uzaylı - kötü uzaylı konusuna (good cop - bad cop gibi oldu). Bugüne kadar bize gösterilen dizilerde, filmlerde ve benzeri diğer şeylerde uzaylılar hiçbir zaman iyi olarak gösterilmedi. Bu iyi kısmını açmak istiyorum. Burada iyiden kastım dünyalılara zarar vermeyen değil, insanlığa katkısı olan varlıklar. E.T.'nin kimseye zararı yoktu ancak kimseye de bir faydası yoktu. Benim uzaylılardan beklediğim insanları teknolojik ve etik açılardan daha ileriye taşıyabilmeleri. V'deki uzaylılar bunu yapıyor gibi gözüküyorlar. Sadece gözüktükleri gibi kalsalar belki de ilk defa iyi olarak gösterilen uzaylılar olacaklardı (belki bir yerde iyi olarak gösterilen uzaylılar vardır ama ben bilmiyorum).

İnsanların doğasında bilinmeyeni kötüleme olabilir. Belki de bu yüzden bilmediğimiz, sadece hayal gücümüzle yarattığımız varlıkları kötü gösteriyoruz. Tabii buna komplo teorisyeni olarak yaklaşmak da mümkün. Şöyle ki zaten uzaylılarla insanlar iletişime geçti ve tehditkar tavırlar sergilediler. İnsanları da bu senaryoya alıştırmak için uzaylıları böyle empoze ediyor olabilirler. Kısmen mantıklı ancak ben bu kadar büyük bir sırrın sır olarak kalacağına inanmıyorum.

Aslında bunu sadece uzaylılar olarak yorumlamak yanlış da olabilir. Örneğin 24'te de Müslümanlar genel olarak kötü gösteriliyor. Hatta pek çok beyinsiz Amerikan'ın gözünde tüm Müslümanlar teröristten farksız. Aynı uzaylı konusunda olduğu gibi bilinmeyeni kötüleme yaklaşımı.
