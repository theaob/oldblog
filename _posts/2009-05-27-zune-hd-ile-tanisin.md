---
layout: post
title: Zune HD ile Tan&#305;&#351;&#305;n
date: 2009-05-27 13:35
comments: true
categories: []
---
<p><img style="border-bottom: 0px; border-left: 0px; margin: 0px 5px 5px 0px; display: inline; border-top: 0px; border-right: 0px" title="black-zune-hd-rm-eng" border="0" alt="black-zune-hd-rm-eng" align="left" src="http://onurbaykal.com.tr/wp-content/uploads/2009/05/blackzunehdrmeng.jpg" width="240" height="193" /> Daha önce <a href="http://onurbaykal.com.tr/sirketsel/zune-hd">söylemiştim</a>. Kanıtlar yeteri kadar gerçekçiydi. Microsoft yeni bir Zune geliştirdiğini doğrulamakla kalmadı, bazı bilgiler de verdi. Bu sefer şeytanın (Apple’ın mı acaba?) bacağını kırmayı başarabilecek mi? Sanmıyorum. Ayrıca WWDC’ye bu kadar yakın bir tarihte duyurulması da kafamda bazı şeyler düşünmeme neden oluyor. Aynen Palm Pre’de olduğu gibi. Açıkça belli etmeseler de Apple ile aynı arenada ürün çıkaracak olan firmalar Apple’ın üstünlüğünü kabul etmiş durumdalar. Microsoft, Zune ile iPod kullanıcılarından çalacağını düşünürken aslında pek başarılı olamayacağını tahmin etmemişti. Hiç elime Zune alıp incelemedim ancak iPod’dan daha üstün bir cihaza benziyor. Yeni çıkacak olan Zune HD ile hem iPod Touch ile aynı klasmana yükseliyor hem de donanımsal olarak onu da geçiyor. Sanırım bir Zune edinme zamanı yaklaşıyor. Tabii Microsoft, Türkiye’de satışa sunmayı düşünüyorsa cihaza ulaşmam daha kolay olur. Bildiğim kadarıyla Zune’un Amerika dışında satışa sunulması da planlanıyor. Beklenen başarıyı bu yolla elde edebilirler. Yazının devamında cihazın özelliklerinden bahsedeceğim.</p> <!--more-->  <p><img style="border-bottom: 0px; border-left: 0px; margin: 0px auto 5px; display: block; float: none; border-top: 0px; border-right: 0px" title="platinum-zune-hd-rm-eng-gg" border="0" alt="platinum-zune-hd-rm-eng-gg" src="http://onurbaykal.com.tr/wp-content/uploads/2009/05/platinumzunehdrmenggg.jpg" width="600" height="343" /> </p>  <p>Aslında içindeki sistemin tasarımı değişmese de dış görünüşte büyük değişiklikler var. Bu şekilde göze biraz daha hoş gelen bir tasarıma ulaşılmış. Dokunmatik OLED ekranıyla beraber HD video ve müzik olayını cebimize sokacak olan güzel aletlerden biri. Kendi yuvasından HDMI çıkışıyla televizyona bağlanabilecek, kulaklığınızla HD Radyo dinleyebileceksiniz. Ayrıca Xbox Live sistemiyle birlikte çalışarak içeriğe ulaşım kolay hale gelecek. Buradan alınan içerikler televizyon dizileri ve filmleri de kapsıyor. iTunes dükkanına yaklaşmaya çalışıyorlar. Ayrıca Wi-Fi kullanımını zaten sunan bu alette tam ekran çalışan bir tarayıcı da gelecek. Bu tarayıcı doğal olarak Internet Explorer olacak ama elden geçirilmiş bir sürüm bekliyorum. Büyük bir olasılıkla tarayıcı yüzünden güncellemeler sık veya daha büyük boyutlu olacaktır. Yakında kutudan çıkarma videolarını göreceğimiz zaman tekrar burada bahsedeceğimi düşünüyorum. O zamana kadar iPod’unuza podcast atmaya devam edin.</p>
