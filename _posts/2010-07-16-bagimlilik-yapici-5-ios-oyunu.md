---
layout: post
title: Ba&#287;&#305;ml&#305;l&#305;k Yap&#305;c&#305; 5 iOS Oyunu
date: 2010-07-16 23:39
comments: true
categories: []
---
<!--pagetitle:Giriş-->Daha önce <a href="http://onurbaykal.com.tr/2010/05/5-tane-oynanasi-iphone-ipod-touch-oyunu/">5 tane oynanası</a>, <a href="http://onurbaykal.com.tr/2010/05/iphone-ipod-touch-ve-ipad-icin-7-nesne-bulma-oyunu/">7 tane de nesne bulma oyunu</a>ndan bahsetmiştim. Şimdi de benim oynadığım, şarjımı bitirmeme neden olan 5 tane daha oyundan bahsedeceğim. Herhalde böylece ufaktan teknoloji yazılarına geri dönmüş oluyorum hem de oyun incelemesi yapar gibi oluyorum. Tıpta buna "köklerine dönme" diyorlar.

Hemen başlayalım o zaman. Her oyun kendi sayfasında olacak. Aşağıdaki kısımdan yönetebilirsiniz.
<!--nextpage--><!--pagetitle:Build-a-lot-->
<h2>Build-a-lot</h2>
<img class="aligncenter size-full wp-image-1847" title="IMG_0003" src="http://onurbaykal.com.tr/wp-content/uploads/2010/07/IMG_0003.jpg" alt="" width="480" height="320" />Build-a-lot, ücretsiz bir oyun. 8 farklı haritada toplam 35 görev var. Bunların dışında 6 tane de serbestçe oynayabileceğiniz harita var. Çok basitleştirilmiş bir SimCity klonu diyebiliriz. 2 çeşit bina türü var. Önce yapacağınız binaların projelerini satın alıyorsunuz. Projesini aldığınız binaları yapabilmek için tahtaya ve yeterli sayıda işçiye ihtiyacınız var. Binaların kalitesi arttırılabiliyor. Zaman içerisinde binalarda düzeltmeniz gereken sorunlar oluşabiliyor. Kısacası oldukça oyalayıcı bir oyun. Eğlenceli de. Çok hızlı tepki vermenizi de gerektirmiyor. Bu yüzden pek çok yerde rahatça oynanabilir.

<!--nextpage-->
<!--pagetitle:Build-a-lot 2-->
<h2>Build-a-lot 2</h2>
<img class="aligncenter size-full wp-image-1849" title="IMG_0002" src="http://onurbaykal.com.tr/wp-content/uploads/2010/07/IMG_0002.jpg" alt="" width="480" height="320" />İlk oyunun devamı ücretli. Ücretli dediysem $1. Fakat ilk oyundan çok büyük fazlası yok. Gereksiz şekilde bina türü 4'e çıkartılmış. Bu sefer yaptığımız haritanın genel dış görünüşüyle de ilgileniyoruz. Dediğim gibi ilk oyundan çok bir farkı yok. Zaten grafikleri tamamen aynı. İlk oyunu bitirin, eğer kesmediyse bu oyuna geçersiniz. Onun dışında çok da gerekli değil.

<!--nextpage-->

<!--pagetitle:Footbal Manager 2010-->
<h2>Football Manager 2010</h2>
<img class="aligncenter size-full wp-image-1850" title="IMG_0004" src="http://onurbaykal.com.tr/wp-content/uploads/2010/07/IMG_0004.jpg" alt="" width="480" height="320" />

Football Manager neredeyse her platforma girecek. PSP'deki versiyonundan çok da farklı değil. Büyük ülke ligleri var. Takım detayları da neredeyse tam (muhtemelen bizim 3. lig oyuncuları falan yoktur). Fakat takımın formasyonunu değiştirmek çok zor olmuş. Burada bir arayüz değişikliğine gidilmeli. Gelen kutusu da çok küçük olmuş. Fakat oyun arayüz sorunlarına rağmen FM tadı verebiliyor. 2 boyutlu maç motoru da var fakat sorunlu. Bu tür oyunları seviyorsanız oynamalısınız. Ben beceremezdim fakat Newcastle Jets'i tepeye taşıyınca oyunu çok sevdim (neden acaba?). Oyun $9.99'dan satılıyor.

<!--nextpage--><!--pagetitle:Battle for Hoth-->
<h2>Star Wars: The Battle For Hoth</h2>
<img class="aligncenter size-full wp-image-1851" title="IMG_0005" src="http://onurbaykal.com.tr/wp-content/uploads/2010/07/IMG_0005.jpg" alt="" width="480" height="320" />İlginçtir, tower-defence oyunları çok bağlayıcı olabiliyor. Tabii Star Wars ile bu türü birleştirince ortaya çok daha ilginç bir oyun çıkıyor. 5. filmdeki Hoth savaşını, bir tower-defence oyunu olarak oynuyoruz. Yaratıcı ve güzel bir çalışma olmuş. Oyunun OpenFeint desteği var. $2.99'dan satılıyor. Oyunun bazı sorunları var ama gelecek versiyonlarla düzeltilecektir. Star Wars hayranıysanız kaçırmayın derim.

<!--nextpage-->

<!--pagetitle:I Love Katamari-->
<h2>I Love Katamari</h2>
<img class="aligncenter size-full wp-image-1852" title="IMG_0006" src="http://onurbaykal.com.tr/wp-content/uploads/2010/07/IMG_0006.jpg" alt="" width="480" height="320" />

İlk Katamari oyunumu oynadım! Keşke daha önce PSP'de oynasaydım. Çok güzel bir oyunmuş! Oyunu anlatmıyorum, Google'dan araştırırsınız. Oynanışı akselometre ile biraz zor da olsa yine de çok eğlenceli. Ses efektleri mükemmel. Grafiksel olarak bazı hatalar oluşsa da o kadar karmaşık grafiklerde böyle sorunların olması doğal. Oyun $4.99'dan satılıyor. Mutlaka oynamanızı tavsiye ederim.
