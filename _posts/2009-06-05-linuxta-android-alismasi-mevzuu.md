---
layout: post
title: Linux&#8217;ta Android &#199;al&#305;&#351;mas&#305; Mevzuu
date: 2009-06-05 11:32
comments: true
categories: []
---
<p><img style="border-bottom: 0px; border-left: 0px; margin: 0px 5px 5px 0px; display: inline; border-top: 0px; border-right: 0px" title="android-on-ubuntu" border="0" alt="android-on-ubuntu" align="left" src="http://onurbaykal.com.tr/wp-content/uploads/2009/06/androidonubuntu.jpg" width="240" height="240" /> Açıkçası bu konularda haber yazan sitelerde de pek bir inceleme yok. Niye Linux dağıtımları Android yazılımlarını çalıştırmak istiyor?&#160; Bu konuyu elimden geldiğinde yazının devamında inceleyeceğim. Baştan uyarayım. Bu yazı pek resimli olamayacak. Zaten öyle haber içeriği de taşımıyor. Sadece bir göz atma diyebiliriz sanırım. Sonuçta ben de bu teknolojiye ben de henüz elimi sürmüş değilim ama daha önce Android SDK ile biraz uğraştığımdan az da olsa bir bilgim var. Androidli telefon kullanmış biriyle Android’i bilen birisi arasındayım. İşletim sistemini kullandım ama telefon üzerinde değil. Neyse bunları da yazının devamında anlatırım. İçimiz rahatlamış olur değil mi?</p> <!--more-->  <p>Java eğitimi gördüğüm için Java geliştirebileceğim programları deniyorum. En popüler olanlarından biri de Eclipse. Google bu programı kullanıyor. Çok geniş bir eklenti desteği var. Android’in ilk zamanlarında uzun bir süre elime alıp göremeyeceğimi bilerek en azından SDK’i inceleyeyim belki bir şeyler kaparım diyerek indirmeyi planladım. Android SDK, Eclipse üzerine eklenti olarak kuruluyor. İçinde yazdığınız programları deneyebilmeniz için de bir emülatör bulunuyor. Ben bu emülatör sayesinde işletim sistemini inceledim, pek çok özelliğini öğrendim. Bu yüzden Android konusuna ayrı bir ilgim var. Boş da değilim.</p>  <p>Şu sıralar da Ubuntu ve Moblin’de Android yazılımlarının çalışacağından bahsediliyor. Moblin, netbooklar için özel geliştirilen bir Linux dağıtımı. Android desteği de Ubuntu’nun Netbook Remix dağıtımında olacak. Yani netbook için özelleştirilmiş dağıtımlarda Android yazılımları desteği olacak. Peki bu ne anlama geliyor?</p>  <p>Bu durum netbooklar için özelleştirilmiş Linux dağıtımlarda, masaüstü bilgisayarınıza kurabileceğiniz Linux’tan bazı eksikliklerin olacağını gösteriyor. Zaten netbookların işlem gücünün biraz daha düşük olduğunu düşünürsek fazladan işlem yapacak olan bazı özelliklerin kesilmesi oldukça doğal. Örneğin görünüş özelliklerinde yapılacak bazı kesintiler gereksiz tüketimleri azaltacaktır.</p>  <p>Netbook kullanıcılarının bu bilgisayarları kullanım amaçları da basit işlemler olduğu için klasik bilgisayar arayüzleri yerine daha verimli arayüzlerle kullanıcıların hayatları kolaylaştırılabilir. Android yazılımlarını temel olarak sunmak yerine “widget” tarzı işlemlerde sunacaklarını tahmin ediyorum. Linux’un şimdilik temelden gelen bir “widget” olayı olmadığından bu eksikliği Android ile gidermeyi planlıyorlar. Fakat bu yöntemden çok fazla verim alacaklarını sanmıyorum.</p>  <p>Android, emülatör ile zaten rahatça çalışabiliyor. Windows 7 altında Windows XP modunda olduğu gibi bir yöntemle Android yazılımları da çalıştırılabilir. Bunun altında biraz da sadece Android’le çalışan bilgisayarların geliştirilmesi de var. Acer ciddi ciddi Android’i bilgisayarlarına uyarlıyor. Hatta Windows ile birlikte Android de sunacakmış gibi dedikodular var. Böyle bir durum işletim sistemine para vermekten kurtarıp, belki de daha kolay kullanılabilecek bir işletim sistemi sunabilir. Bir de dokunmatik ekran olursa demeyin keyfimize.</p>  <p>Sonuç olarak Linux’ta Android yazılımlarının çalışması pek bir şey vaat etmiyor. Zaten çok büyük bir gelişme de değil. Fakat tamamen Android üzerinde çalışan bir bilgisayar gerçekten heyecan verici olacaktır.</p>
