---
layout: post
title: Mesleki Fa&#351;izm (Profesyonel Fa&#351;izm)
date: 2010-03-28 10:14
comments: true
categories: []
---
<em>Bu yazı ideolojik bir yazı değildir. Siyasi yorum yapanın ağzına yılan girsin. Önüm arkam sağım solum sobe!</em>

Nasıl sigara sağlığa zararlıysa Faşizm de öyle. Hatta sadece sağlığa zararlı değil, insanlığa da zararlı. Fakat ideolojik yazı yazmak için gelmedim, gözlemlediğim bir olayın varlığını tanımlıyorum. Genellikle düşündüğüm şeylerin daha önceden insanlar tarafından mutlaka düşünülmüş olduğunu düşünürüm (oha dedirten bir cümle). Fakat mesleki faşizm konusunda benden önce bu konuya yaklaşmış olan insanlar olduğunu düşünmüyorum. Aslında yeni bir şey değil, pek çok insan varlığından haberdar ama bu güne kadar isim koymaya kalkışan olmamış. Ben koyuyorum.
<h2>Mesleki (Profesyonel) Faşizm Nedir?</h2>
Belirli bir meslek grubunda iş yapan bir çalışanın kendi işini diğer meslek gruplarından üstün görmesi mesleki faşizmdir. Sözle aşağılama, tavırlarla aşağılama, ari meslekmiş gibi davranılması, tüm mesleklerin bayramı olmadığı sürece bir mesleğin bayramının olması (tıp bayramını kıskanıyorum, evet!), başka insanların bu çalışana bağlı olması ve bu çalışanın keyfini beklemeleri mesleki faşizm belirtileridir.
<h2>Nasıl önlenebilir?</h2>
Maalesef mesleki faşizm engellenemez. Tüm mesleklerin toplum hayatında önem arz ettiği görüşü kabul görene kadar da karşısına bir engel çıkamaz. Çoğunlukla eğitimsel ve kişisel nedenlerden kaynaklı olduğundan ilk görüldüğü andan itibaren sonra artarak devam edeceği neredeyse kesindir.
<h2>Kimlerde görülür?</h2>
Mesleki faşizm özellikle doktorla, mühendisler ve siyasetçiler başta olmak üzere pek çok meslek grubunda görülür. Zorlu bir eğitimden geçen meslek gruplarında ve tamamen havadan yüksek yerlere gelinen mesleklerde sıkça görülür. İki zıt kutbun aynı hastalığı göstermesi ironik değilde nedir?
<h2>Sonuçları nelerdir?</h2>
Mesleki faşizm, toplumdaki bireylere zarar veren sonuçlara neden olur. Hastasını bekleten doktor, kendini geliştirmeyen mühendis, seçmenlerini koyun sanan siyasetçi... Mesleki faşizm görülen meslek grupları, kendilerinden hizmet alanlar tarafından çekilmez ve sinir bozucu bulunur. İlginçtir buna rağmen bu faşistler kurbanlarından saygı görürler.

Son olarak bir not: bu yazıya eminim evrimle ilgili bir konuşma olduğunda saçma sapan şeyler yazan insanla aynı zihin yapısında olan insan da gelecektir. Bundan böyle bu insanların mail adreslerini açık bir biçimde yayınlamaya başlayacağım. Ne halleri varsa görsünler.
