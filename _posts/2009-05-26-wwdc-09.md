---
layout: post
title: WWDC &#8216;09
date: 2009-05-26 13:06
comments: true
categories: []
---
<p><img style="border-bottom: 0px; border-left: 0px; margin: 0px 5px 5px 0px; display: inline; border-top: 0px; border-right: 0px" title="home_hero20090324" border="0" alt="home_hero20090324" align="left" src="http://onurbaykal.com.tr/wp-content/uploads/2009/05/home-hero20090324.jpg" width="126" height="240" /> Her sene düzenlenen WWDC (Worldwide Developer Conferance) bu sene 8-12 Haziran tarihleri arasında San Francisco’da yapılacak. Geliştiricileri toplamak dışında WWDC’nin sizleri ve beni ilgilendiren diğer bir özelliği de Apple’ın yeni ürünlerini buradan duyurması. Steve Jobs sağlık sorunları yüzünden bu sene de sunum yapmayabilir. Fakat pek çok teknoloji tutkununun Jobs’ı sahnede görmek istediği de bilinen bir gerçek. Sonuçta o da bizler gibi teknolojiye iş değil eğlence gibi yaklaşıyor. Bu bakış açısına sahip az yöneticilerden biri. Her zaman yaptığım gibi bu sefer de yazının ana konusundan saptım ama Steve Jobs’sız bir Apple yazısı yazmak neredeyse imkansız. Bu yazıda sizlere WWDC 2009’da ne bekleniyor, ne görünebilir bunlardan bahsedeceğim. Apple adeti olduğu üzere yeni çıkaracağı cihazlarla ilgili önceden açıklama yapmıyor. Steve Jobs WWDC’de kendi sahneye çıkıp yeni ürünleri tanıtıyordu. Steve Jobs’sız WWDC’nin eskisi kadar renkli olmadığı söyleniyor. Hatırladığım kadarıyla geçen sene ürün tanıtımı da yapılmamıştı. Fakat bu sefer doğrulanmamış fakat geleceği kesin bir iPhone var. Pek çok kişi WWDC’de ilk görüntüleri göreceğimizi düşünüyor (buna ben de dahilim). Lafı uzatmadan WWDC 2009’da göreceklerimizi ve beklentilerimi aktarıyorum.</p> <!--more-->  <h4>Yeni iPhone</h4>  <p>Yeni iPhone gelmiyor diyenin kafasına çekiçle vurmak gerekir. Evet o kadar ciddiyim. Ortada yeteri kadar kanıt var. Nedense pek çok Apple dedikodusu da zaman geçtikçe hayat buluyor. Bunun bir nedeni de Apple’ın kullanıcılarının ürün isteklerine cevap vermesi. iPod zamanlarında iPhone ile ilgili çok dedikodu olmuş ve bir süre sonra da Apple iPhone duyuruldu. Bu durum dokunmatik tablet için de gerçekleşecek ama bunu o başlık altında inceleyelim.</p>  <p>Yeni iPhone aslında çok da dedikodusu yapılacak bir cihaz değil. Sonuçta artık büyük gelişmeler olmayacak. Donanımsal gelişmeler ve yazılımsal bazı yenilikler dışında iPhone artık bir kült haline geldi. Zaten devrimsel tasarım değişiklikleri de olmayacak. Yeni iPhone hakkında şimdilik dedikodular var. Bazı beklenen özellikler şöyle:</p>  <ul>   <li>32 GB ve 16 GB seçenekler olacağı kesin. Hatta ilk nesil iPhone’lar piyasadan kalkıyor. Sıfır bulup alabilirseniz gelecekte çok para edebilir. Benden söylemesi.</li>    <li>Kasadaki metal çerçevenin lastik çerçeveyle değiştirilmesi söz konusu.</li>    <li>Daha uzun pil ömrü olacağı söyleniyor. Daha iyi güç yönetimi yapan parçalar kullandıktan sonra bu oldukça mümkün</li>    <li>3.2 MP kamera ve video çekimi olacakmış. Artık çok yaygın olan iPhone fotoğraflarının çamurumsu görünümü biraz olsun azalacak. Video çekimi için aslında çok geç kalındı. Fakat bu geç kalınmanın yanında yazılımsal video düzenleme geleceği söyleniyor.</li>    <li>iPhone arkasındaki Apple logosuna arkadan aydınlatma yalanı. Bu gerçekten hiç inanmadığım bir şey.&#160; Tamam bilgisayar için olabilir ancak zaten pil sorunları olan bir alete bu kadar yük bindirmenin anlamı yok. Çok az pil tüketen bir yöntem bulunsa bile bence oldukça gereksiz.</li>    <li>Radyo alıcısı söylemi de oldukça yanlış. Eğer Apple radyo alıcısı eklemek isteseydi daha önceden iPod’larda görmüş olurduk.</li>    <li>Daha güçlü işlemci ve bellek bana olasılığı pek yüksek gelmiyor. Ancak Apple’ın iPhone’un oyun yönünü geliştirmek istiyorsa elbette işlem gücünde arttırıma gidecektir. Ayrıca yukarıda bahsettiğim video düzenleme işlemi işlem gücü gerektireceğinden bu dedikodunun gerçekliği hakkında bir şey söylemek zor.</li>    <li>Renk seçeneği sunulması da bana zor geliyor. iPod da bile renk seçeneği iPod Mini ile başladı. Ne kadar çok seçenek sunulursa ürün gamı o kadar genişliyor. Apple’ın bunu isteyeceğini pek sanmıyorum.</li> </ul>  <p>Yeni nesil iPhone hakkında söyleyeceklerim bu kadar. Elbette bazı ufak gelişmeler de olacaktır. Bu konuda en iyisi ürünün özellikleri duyurulunca konuşayım.</p>  <h4>Dokunmatik Tablet Mevzuu</h4>  <p><img style="border-bottom: 0px; border-left: 0px; margin: 0px 5px 5px 0px; display: inline; border-top: 0px; border-right: 0px" title="advert6zb0" border="0" alt="advert6zb0" align="left" src="http://onurbaykal.com.tr/wp-content/uploads/2009/05/advert6zb0.jpg" width="240" height="158" /> Yukarıda bahsettiği gibi kullanıcılar tablet konusunda oldukça heyecanlı. Yeteri kadar da dedikodu yapıldığına inanıyorum. Ayrıca bu senenin en çok kar getiren ürünü olan netbooklardan da Apple’ın para kazanmak isteyeceğini tahmin ediyorum. Aslında netbook pazarına sunulacak olan iyi tasarımlı bir cihaz rakiplerini alt edemeyebilir. Netbookların fiyatlarının düşük olması satışlarının bu kadar yüksek olmasına etkiyen en büyük nedenlerden biri. Eğer Apple, tartışıldığı gibi netbook boyutlarında dokunmatik özellikleri öne çıkarılmış bir tablet yaparsa bunun piyasa fiyatı pazarın üzerinde olacaktır. Açıkçası böyle bir cihazın kullanımının çok rahat olmayacağını da düşünüyorum. </p>  <p>Yazılımsal olarak Mac OS yerine iPhone OS kullanılacağı söyleniyor. Apple’ın iPhone OS’i başka yerlerde kullanmaya başlayacağının bir kaç kanıtı var. Yakında ekleneceği söylenen arkaplanda yazılım çalıştırma özelliği iPhone’dan çok bir tablette daha çok işe yarayacaktır. Ayrıca bazı yazılımlara istedikleri çözünürlükte çalışma izni verilmesi durumu var. Eğer bu da gerçekleşirse tahminen 10 inçlik bir tablette iPhone OS göreceğimiz kesinleşir. Fakat böyle bir durumda bu tablet bir bilgisayar halefinden çok büyük boyutlu bir iPhone haline gelir. Tabii bu da pazar payını etkileyecektir. Bildiğim kadarıyla Mac OS’un şimdilik dokunmatik ekran çabası yok. Fakat zaten tek fare tuşu olması hafif tasarım değişiklikleriyle aslında önceki halinden çok da farklı olmayan bir kullanım sunacaktır.</p>  <p>Bu tableti bu sene WWDC’de görmeyeceğiz. Belki gelecek sene de görmeyeceğiz. Piyasaya hiç sürülmese bile en azından Apple’ın bu konu üzerinde çalışma yaptığını tahmin ediyorum. Donanım üreticilerinden gelen haberler sayesinde bu fikre kapılmak zor değil. Açıkçası yaratıcı bir tasarım olmadıktan sonra bir tabletin netbooklar kadar başarılı olacağını düşünmüyorum. Fakat genelde olduğu gibi bunu da zaman gösterecek. </p>
