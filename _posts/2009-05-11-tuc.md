---
layout: post
title: T.U.C.
date: 2009-05-11 20:15
comments: true
categories: []
---
<p><img style="border-right-width: 0px; display: inline; border-top-width: 0px; border-bottom-width: 0px; margin-left: 0px; border-left-width: 0px; margin-right: 0px" title="ufo-over-water" border="0" alt="ufo-over-water" align="left" src="http://onurbaykal.com.tr/wp-content/uploads/2009/05/ufooverwater.jpg" width="227" height="176" /> Burası bir kişisel blog olmasına rağmen birçok kişisel blog gibi kısa yazılardan oluşmuyor. Kısa yazı yazmayı sevmiyorum. Düşüncelerimi kısaca da anlatırım ama o zaman bu blogum değil Twitter hesabım olur. Aslında bu yazıyı ortaya çıkaran fikir bir cümleyle özetlenebilir ama ben sanki burada kendi köşe yazımı yazıyormuş gibi hissettiğimden ne kadar uzun olursa o kadar iyi. Ancak yazılar uzadıkça doğal olarak başladığım noktadan uzaklaşıyorum ve yazının beli de bükülebiliyor. Bazen cümleleri uzatıp cümlenin başını bile unutabiliyorum. Biliyorum benim gibi yazanlar da var ama saçma sapan uçuk kaçık bazen bir cümleden yazı çıkaranlar da var. Açıkçası bana duyguları bir cümle ile ifade etmek yeterli gelmiyor. Yaparım ama uzatmak daha hoşuma gidiyor sanırım. Bu yazının girişi de kendi kendine buraya kadar gelişti. Şimdi yana bir resim bulayım siz de yazının devamını okumak istiyorsanız devam edin.</p> <!--more-->  <p>İki senedir gerek ders çalışmaktan gerek dizi izlemekten gerek alkol almaktan hafiften bir göbek yarattım. O bana aşağıdan el kol sallarken ben de spor yapmaya başlamanın zamanı olduğunu anladım. Tabii doğuştan ham olduğum için önce hafif hafif yürüyerek başlayayım dedim. Sonra koşar ve spor salonuna da yazılırım dedim. Şimdilik oldukça istikrarlı devam ediyorum. Nazar değmesin herneyse. Efendim ben yalnız yürüyorsam alıyorum iPod’umu yanıma açıyorum Modern Sabahlar podcastimi güle güle yürüyorum. Hem bacak kasları çalışıyor hem de yüz kasları. Tabii Windows 7 kullandığım için sık sık yeniden işletim sistemi kurmak gerektiğinden iTunes kitaplığım pek yerinde durmuyor. Öyle olunca ben de iPod’daki podcastin bölümlerini kaybetmemek için senkronize etmiyorum. O yüzden Şubat 2009’dan sonraki bölümler yok. Ama neredeyse Nisan 2008’e kadar olan bölümler tam. Ben de bunları bitireyim derken ters yönde ilerliyorum. Alem gidiyor Mersin’e ben gidiyorum tersine. Olsun mutluyum eskiden gündemde olan mevzuuları hatırlamış oluyorum. İşte bu mezuulardan biri de orada burada ufo görülmesiydi. 2008 yılında 400’e yakın ihbar alınmış. Bunu tartışıyorlardı. Aslında çok güzel bir noktaya değindiler. Neden hala ufo diyoruz? Ufo aslında Unidentified Flying Object yani Tanımlanamayan Uçan Cisim anlamına geliyor. Tabii sadece uzaylılar için değil radarda ne olduğunu anlaşılamayan şeyler için de kullanılabilecek bir terim ama uzaylıların (varsa tabii) dairesel uzay araçlarına ufo diyoruz. Mendile selpak denilmesi gibi bu da yapışmış. İşte efendim bu ufo’yu Türkçeleştirirsek TUC çıkıyor ortaya. Söylemesi biraz zor ve unutulabilir bir kelime. Muhtemelen bunun kullnılmamasının nedeni bu ve bilinmiyor olması. Türkiye’de isminde ufo geçen dernekler var. Hoş ismince yabancı kelimeler geçen dernekler de var ama ipin ucunu bir yerden tutmaya başlamak gerekiyor değil mi?</p>
