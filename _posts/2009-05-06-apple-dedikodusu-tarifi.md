---
layout: post
title: Apple Dedikodusu Tarifi
date: 2009-05-06 12:10
comments: true
categories: []
---
<p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="apple_logo_rainbow_fruit" border="0" alt="apple_logo_rainbow_fruit" align="left" src="http://onurbaykal.com.tr/wp-content/uploads/2009/05/apple-logo-rainbow-fruit.jpg" width="112" height="122" /> Apple dedikodusu tarifini buldum! Son zamanlarda çıkan alakasız Apple dedikodularından sonra aslında bu dedikoduları paranoyak bazı arkadaşların çıkardığını fark ettim. Apple ile alakası olmayan şirketlerin Apple tarafından alınacağı dedikoduları şu sıralar popüler. Apple’ın cihaz açıklama tarihine yakın ise yeni cihaz dedikoduları etrafı saracak. Size Apple Dedikodusu tarifini vereyim sonra dedikodulardan da bahsedeyim ki neden insanların saçmaladığını görün. </p> <!--more-->  <h4>Apple Dedikodusu Tarifi</h4>  <p><strong>Malzemeler:</strong></p>  <ul>   <li>Bir adet Apple</li>    <li>Bir adet Steve Jobs</li>    <li>Bir adet Apple ile alakası olmayan şirket</li>    <li>Bir adet ekonomik kriz</li> </ul>  <p><strong>Yapılışı:</strong></p>  <p>Öncelikle bir adet Apple alınır. Bu Apple, Steve Jobs ile ayıklanır. Ayıklandıktan sonra Steve Jobs kaldırılır saklanır. Ayıklanmış Apple’ın üzerine rendelenmiş ekonomik kriz serpilir. İyice yoğurulur. Daha sonra ekonomik krizle karıştırılmış olan Apple, kendisiyle alakası olmayan şirketle karşılaştırılır. Bu şirketi hafif süsleyip servise hazır hale getirdikten sonra aslında elimizde iki şirket olur. Arada kalan dedikodu boşluğunu siz yaratıcılığınızla sebze ve bakliyat kullanarak doldurabilirsiz.</p>  <p>Geyik bir yana bu yazıyı yazmama neden olan dedikodular gerçekten anlamsız. Apple, Twitter’ı satın alacakmış! Bir kere Apple web servisleriyle ilgilenen bir şirket değil. Kaldı ki bence Twitter şu aralar gereğinden fazla şişirildi. Şu sıralar yaşadığı patlama elbet bir gün sona erecek. Ondan sonra çok yüksek fiyatlara alınan bu servis zarar ettirmeye başlayacak.</p>  <p>Diğer bir dedikodu da Apple, Electronic Arts’ı satın alacakmış. Bu da oldukça saçma bir dedikodu. Electronic Arts oldukça büyük bir şirket. Kriz döneminde de kar ettirmeyi sürdürüyor. Bu yüzden hisse değerleri de çok fazla düşmemiştir. Kolay kolay alınamaz. Yine Twitter olayında olduğu gibi bunda da Apple’ın hiçbir alakası yok. Apple kendi yongalarını üretmek için fabrika alınca aslında kendi çizgisini belirtmiş oldu. Kendi ürünlerine ağırlık verdikleri belli. Ayrıca hiç kimse oyun oynamak için Mac almıyor. Zaten Mac için oyun geliştirmek de karlı bir iş değil. Apple’ın da bir oyun şirketi alıp kullanıcılarına oyun sunması da biraz mantıksız olur. Microsoft Game Studios iş yapmadıktan sonra Apple’ın oyun stüdyosu da pek iş yapmaz.</p>  <p>Buradan haber yazan arkadaşlara sesleniyorum. Biraz mantıklı yaparsanız insanlar sizinle dalga geçmek yerine sizi takdir ederler. Saygılar.</p>
