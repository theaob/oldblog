---
layout: post
title: Bili&#351;im Habercili&#287;i
date: 2009-05-09 16:51
comments: true
categories: []
---
<p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="" border="0" alt="" align="left" src="http://onurbaykal.com.tr/wp-content/uploads/2009/05/resmli.jpg" width="164" height="115" /> Teknolojiyle sıkı fıkı olmamızla beraber doğal olarak yeni teknolojiyi de takip etmeye başladık. Teknoloji haberleri yazarak birçok kişi geçiniyor. Bunun belirli bir ismi var mı bilmiyorum ama ben buna Bilişim Haberciliği diyeceğim. En azından bu yazı içinde bu şekilde geçecek. Yeni çıkan her şeyde olduğu gibi bunda da bir standart yok. Bu yüzden herkes kafasına estiği gibi yazıyor. Buna ben de dahilim. Ben de yazıyorum. Fakat bu işleri yapanlarda bazı sorunlar var. Ben buraya yazdığım yazıları hem yabancı hem de yerli yerlerden takip ettiğim sitelerden görüp yazıyorum. Aslında bunu birçok kişi de böyle yapıyor. Sanıyorum asıl sorun da bundan kaynaklanıyor. </p>  <p>Açıkçası Bilişim Haberciliği ile ilgili bazı beğenmediğim ve eleştireceğim noktalar var. Bu yazıyı da o yüzden yazıyorum. Aslında çok okuyucum yok ama ben bu siteyi sadece haber vermek için değil kendi fikirlerimi belirtmek için de kullanıyorum. Kendi fikirlerim üzerinde kurulu yazılar da bu yüzden var.</p> <!--more-->  <p>Türkiye’de Bilişim Haberciliği nasıl başladı bilmiyorum ama gazete ile başladığına eminim. Milenyumdan önce bilişim bu kadar çok kişi tarafından takip edilmiyordu. Bu yüzden yeni teknolojiler ve cihazlar gazete aracılığıyla yayılıyordu. Daha sonra bilgisayar dergileri de çıkmaya başladı. Bunlarda haberin yanı sıra yazı dizileri ve bir şeyler öğretme amacı da vardı. Bugün ise teknoloji haberleri internet üzerinden yayılıyor. Bu yüzden çok fazla yerde haber oluyor. Fakat haberlerin içeriği nedense hep aynı. Bilişim Haberciliğini kişisel olarak sürdürenler sadece cihaz hakkında bilgi vermemeli. Bilgilerin yanında kendi yorumlarını da yapmalılar ki bir nitelikleri olsun. Bir cihazın sadece özelliklerini yazmak sadece tarafsız haber yapmak zorunda olan mecralar için geçerli. Onların yorum yapması elbette yanlış olur. Fakat bireysel olarak bu işle ilgilenip yorum yapılmıyorsa bu işi yapmanın bir anlamı yok. Zaten yeteri kadar bu işi yapan var.</p>  <p>Tarafsız olarak haber yapanlara da söyleyeceklerim var. Bu mecraların gerçekten haber seçmede sorunları var. Bu da vasıfsız yazarlardan kaynaklanıyor. Bilişimle hobi olarak ilgilenen kişiler yazı yazmaya başlayınca daha fazla dikkat çekmek için daha çok yazı yazma isteği duyuyorlar. Bu yüzden de niteliksiz haberler oluşuyor. Örneğin Google Chrome’un geliştirici kanalında yeni bir güncelleme olduğu bir haber değildir. Bunu insanların bilmesine gerek yok. Fakat bunu yazan web siteleri mevcut. Ziyaretçiyi memnun etmek için çok sık yeni içerik sunmak zorundalar. Tabii her gün nitelikli haber gelmiyor. Bu yüzden böyle gereksiz şeylere de başvuruluyor. Fakat bence niteliksiz haber yayınlamak hiç haber yayınlamamaktan daha kötü. Laf olsun torba dolsun demekten başka bir şey değil. Bunun kaynağı ise demin belirttiğim gibi niteliksiz yazarlar. Ben 11 yıldır bu işlerle ilgileniyorum ancak daha ilk defa teknoloji içeriği sunmaya giriştim. Bunu yapmak için benim gibi pişmek gerektiğine inanıyorum. Sadece basın bültenleriyle haber yapmak olmuyor.</p>  <p>Yazılı mecralarda Bilişim Haberciliği ölüyor. Gazetelerde ve dergilerde haber okumak soğuk yemekten farksız. Bunun biteceği yok. Bu aynı arka sayfa haberleri gibi olmaya başladı. Bilmem nereli bilmemne firması bilmemne yapıyor. Yine aynı şey televizyon için de geçerli. Televizyon öldü yaşasın Televidyon. Açıkçası Bilişim Haberlerini Televidyon’dan takip etmek şu anda yapılabilecek en iyi şey. Hem seçilen haberler hem de yapılan yorumlar aslında Bilişim Haberciliğinin nasıl olması gerektiğini gösteriyor.</p>
