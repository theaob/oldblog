---
layout: post
title: Stargate SG-1 (Yorum)
date: 2008-07-27 09:46
comments: true
categories: []
---
<h3></h3> <h3>4/5 Bilim Kurgu imdb puanı: 8.6</h3> <p>Bir süredir yazı yazmıyorum diye birşey izlemiyorum sandınız değil mi? Yanıldınız o zaman. Aslında normalde izlediğimden daha çok şey izliyorum. Yalnız film değil dizi izliyorum. Tabii bu blogun adı film yorum olabilir ama bu benim film yorumları dışındaki şeyler hakkında yorum yapmamı engellemez. Şimdi olduğu gibi. Gelecekte oyun, müzik.. gibi yorumlar da görürseniz şaşırmayın. Ama sitenin genel ağırlığı yine filmler üzerine olacak. Çok uzatmayayım işime devam edeyim. Yazının bundan sonrasında bölümlere pek fazla değinmeyeceğim o yüzden diziyi izlemeyenler de okuyabilir.</p><!--more--> <p>Stargate SG-1 hangi kanalda yayınlanıyor bilmiyorum. Çünkü bende ilk 6 sezonun dvdsi var. Dvdleri 22dakika'daki ödüllü emmy tahmin yarışmasında kazanmıştım. Bunu hava atmak için değil film ve dizi olaylarına ne kadar hakim olduğumu belirtmek için söylüyorum (farklı fikirde olanlar olabilir). Herneyse. SG (Stargate SG-1 demektense direk sg diyorum) çok ilginç bir bilimkurgu dizisi. Daha önce Kurt Russell'ın oynadığı Stargate filminin devamı şeklinde çekilmiş (10 sezon çekilmiş ve dizi bitmiş. Stargate Atlantis devam ediyor ama nasıl bir dizi bilmiyorum izlemedim). Stargate denilen yuvarlak cisim başka gezegenlerdeki stargatelerle aralarında wormhole (solucan deliği) yaratıyor. Böylece bir gezegenden diğerine gitmek çok kısalıyor. Zaten modern fizikte de bu teori var. Başarılı bilim kurguların arkasında genellikle gerçek bilim kurallarına dayanan şeyler oluyor. Bu dizide de oldukça gerçekçi fizik ve arkeoloji örnekleri görüyoruz. Tabii yine de hatalar yok değil. Örneğin stargate'den biri veya birşey geçtiğinde moleküllerine ayrılıyor. Öyle olunca cisimlerin bir kısmı girdikten sonra otomatik olarak öbür tarafa gönderilmeye başlıyor. Bu durumda bir insan adım attığında bacağı gönderilmeye başlıyor. Kafasına kadar bir sorun yok. Ama kafası da gittikten sonra vücudunun kalan kısmının örneğin diğer ayağının kontrolü kaybedip düşmesi lazım. Tam olarak anlatamadım sanırım ama o konuda bir sorun var bence (şu ana kadar ilk üç sezonu seyrettim sonrakilerde bir açıklama yapıyorlarsa bilemem). </p> <p>Dizi genelinde Goa'uld denilen ırka karşı teknoloji edinme çabası hakim. Bu Goa'uld denilen ırk insanları ve bazı canlıları parazit olarak kullanan solucanımsı bir tür. Sadece parazit olarak yaşamıyor ayrıca işgal ettikleri vücudu (host deniliyor) tamamen kontrol ediyorlar. Tabii Goa'uld bunu hostun rızası olmadan yapıyorlar. Antik Mısır karakterleri şeklindeler. Örneğin filmde Ra öldürülüyor. Dizide ise Apophis (sanıyorum Ra ve Hathor'un çocuğu) adlı mısır tanrısı bizimkilere bela oluyor. Tabii bunlar aslında tanrı değiller. Sadece zaten dizinin pilot bölümünde Apophis'in baş koruması Goa'uld'un yalan tanrı olduklarını ve halkını özgürlüğe kavuşturmak istediğini söyleyip SG-1'a yardım ediyordu. Teal'c (pilot bölümde insanların tarafına geçen Jaffa) bir Jaffa. Jaffa ırkı Goa'uld tarafından köle gibi kullanılıyor. Larva gençken Jaffa'nın vücuduna sokuluyor ve başka bir canlıya geçecek kadar geliştiğinde (200 yılı buluyor) Jaffa'dan ayrılıp başka bir host buluyor. Başka hosta geçince Jaffa ölüyor. Tabii bu larvalar sadece insanlara değil Unas denilen canlılara da girebiliyor. Aynı insanlarda olduğu gibi onların da kontrolünü ele geçiriyor.</p> <p>Fakat tüm Goa'uld kötü değil. Tok'ra denilen tür aslında Goa'uld değil ama onlarında bir tür parazitleri var. Onların ki vücudu hostla beraber eşit olarak kullanıyorlar. Apophis gibi kötülere de karşı büyük çaba içerisindeler. Bazı durumlarda daha büyük çıkarlar için kendi hayatlarını feda etmeye hazırlar. Goa'uld'un birçok gemisinde ve gezegeninde gizli görevlerde olan birçok Tok'ra var.</p> <p>Tok'ra'nın başka bir özelliği ise hostlarını Goa'uld gibi önüne gelene geçme şeklinde değil hostun rızasıyla vücudu ortak kullanıyorlar. Ayrıca Goa'uld gibi boyundan değil ağızdan geçiyorlar. Çıkarılmaları daha zor ama simbiyot (dizide symbiyode diye geçiyor - bu solucanımsı canlı, larva-) ölürken hostun yaşamasını sağlayabiliyor. Zaten dizide Tok'ra ile tanışmamız bir simbiyotun Samantha Carter'a girmesiyle oluyor. Üstün önlemler alınsa da bu simbiyot ölüyor ama Sam'i kurtarıyor. Hafızasının bir kısmı da Sam'de kalıyor. Daha sonra bu kullanılıyor.</p> <p>Stargate eskiden roket deneme silosu olarak kullanılan bir üssün en alt katında bulunuyor. Kaç kat var diyeceksiniz. Stargate en alt katta, 28. katta. Üsten bahsetmek gerekirse sadece Stargate işlemleri değil diğer gezegenlerden alınan teknolojilerin incelendiği ve üretildiği laboratuvarlar da bulunuyor. Mesela her görevden sonra takımlar sağlık kontrolünden geçiyor. En ufak sorunda bile yüksek önlemler alınıyor. Çünkü Goa'uld'un üsse sızması durumu Dünya için çok tehlikeli. Ayrıca diğer gezegenlerden çeşitli hastalıklar getirilebiliyor. Ben bu tarz bölümleri hiç sevmiyorum. Hastane dizisi değil bu sonuçta. 1-2 tane yapsalardı yeterdi. Bu hastalık olayına gereğinden fazla değinilmiş. Sadece hastalıklara da değil. Üsse uzaylıların sızması gibi olaylar da sıkıcı ve gereksiz. Tamam belki senaryonun ilerlemesi için lazım olabilir ama sezonu doldurmak için bir daha hiç görmediğimiz uzaylıların yaratılması can sıkıcı. </p> <p>Dizinin insanı düşündüren bölümleri yok değil. Örneğin kara deliğe emilen bir gezegene geçit açıyorlar ve tüm dünya karadeğilin zaman gecikmesinden etkileniyor. Teoriye göre kara deliğe yaklaştıkça zaman da yavaşlıyor. O bölümde üssün içindei zaman dışardakinden çok daha hızlı geçiyordu. Başka bir ilginç bölüm de takımın iki elemanın bir zaman tekrarlamasında (doğru söyleyiş bu mu bilmiyorum orijinali loop) sıkışıyorlar. Aynı günü defalarca baştan yaşıyorlar. Tüm dünya da bundan etkileniyor. Açıkçası kanıtlanmamış fizik kurallarını değişik yönlerden ele alıyorlar. Senaristler rastgele atıp tutmuyorlar en azından.</p> <p>Oyunculuğa gelirse, MacGyver'dan Richard Dean Anderson baş rolde. Fakat dizinin sonuna kadar kalmıyor herhalde. SG-1 takımının kaptanı. Ayrıca diziye komedi unsuru katan kişi de o. Michael Shanks takımın arkeolojisti. Diğer gezegenlerdeki yazıtları çözmede ve yeni ırklarla iletişimde rol oynuyor. Piramitlerin uzay gemisi iniş alanı teorisini yaratıyor. Goa'uld'un insanları dünyadan diğer gezegenlere taşıdığına inanıyor. Galakside birçok yerde insan ırkı karşımıza çıkıyor. Bir kısmı bizden daha gelişmiş bir kısmı ise daha geride. Amanda Tapping, Samantha Carter rolünde. Sam takımın bilim konularıyla ilgileniyor. Çok detaylı konuştuğu için genelde fırçayı yiyor. Ayrıca babası Tok'ra'ya katılıyor. Christopher Judge ise Teal'c rolünde. Neredeyse tüm dizi boyunca somurtuyor. Gerçekten oyunculuk harika. Fakat arada sırada yönetmen arka planda elinde kocaman bir ingiliz anahtarıyla olabiliyor. Açıkçası ben bunu ciddiyetsiz buluyorum. İlla görünmek istiyorsa daha ciddi bir yolla görünebilirdi. </p> <p>Biraz uzun ve karmaşık bir yazı oldu. Anlatım bozuklukları ve düşük cümleler olabilir. Düzeltmek için zaman harcayamıyorum çünkü yazacağım başka yazılar da var. O yüzden yorumlara burası yanlış olmuş diye mesajlar atmayın. Yazının sonuna kadar okuduğunuz için teşekkürler. Ben bir seferde yazmadım siz de bir seferde okumayabilirsiniz.</p>
