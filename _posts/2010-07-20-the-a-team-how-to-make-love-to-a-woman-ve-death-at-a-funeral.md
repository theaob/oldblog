---
layout: post
title: The A-Team, How to Make Love to a Woman ve Death at a Funeral
date: 2010-07-20 11:50
comments: true
categories: []
---
<h2>The A-Team</h2>
<img class="alignleft size-medium wp-image-1899" title="hr_The_A-Team_8--500x380" src="http://onurbaykal.com.tr/wp-content/uploads/2010/07/hr_The_A-Team_8-500x380-300x228.jpg" alt="" width="300" height="228" />Ben nesil olarak televizyonda A Takımı'na yetişemeyenlerdenim. MacGyver'da, Star Trek'de bizde izlenmiyordu. Arada sırada tekrar olursa izlerdim, o yüzden hayal meyal hatırlıyorum. Fakat A Takımının Amerikan kültüründe yeri büyük. Filmde dönecek olursam, iyi kadrolu bir komedi-aksiyon filmi diyebilirim kısaca. Ben izlerken eğlendim. Halen Liam Neeson'ın olduğu her filmin izlenmeye değer olduğunu iddia ediyorum. Dizinin orijinalliğini korumak için baya uğraşmışlar, tabii benim için çok büyük bir etkisi yok. Yine de "I pity the fool" beni eğlendirdi. Diziye yeteri kadar sadık kalınmamış olabilir, isterlerse olmazlar zaten. Bence eğlenceli bir film. Mutlaka izlenmeli.
<h2>How to Make Love to a Woman</h2>
<img class="alignright size-medium wp-image-1900" title="00024067" src="http://onurbaykal.com.tr/wp-content/uploads/2010/07/00024067-300x195.jpg" alt="" width="300" height="195" />Bu filmi sırf Krysten Ritter var diye izlediğimi itiraf etmeliyim. Onun dışında bu filmi özel (veya izlenebilir) kılan herhangi bir şey yok. Bana oldukça sıkıcı geldi ki sıradan seyirciye bence daha da sıkıcı gelecektir. Eğlenceli kısımları yok değil, hatta filmin bazı bölümleri keyifle izleniyor ama genel olarak ortalamanın altında bir komedi. Sıradan seyirci için fazla Amerikanvari olduğu söylenebilir. Amerikan gençlik filmleri ayarında bir romantik komedi sadece. Bence izlemenize gerek yok. Yapabileceğiniz daha iyi şeyler de var.
<h2>Death at a Funeral</h2>
<img class="alignleft size-medium wp-image-1901" title="death_at_a_funeral_2010_02" src="http://onurbaykal.com.tr/wp-content/uploads/2010/07/death_at_a_funeral_2010_02-300x200.jpg" alt="" width="300" height="200" />Bu filmde tanınmış bütün ünlü zenci oyuncular var! Danny Glover'a kadar! Hatta filmde "I'm too old for this shit!" bile diyor! Fakat film 2007 yapımı olan aynı isimli İngiliz filminin uyarlaması. Hatta bana göre çok da ucuz bir uyarlaması. Orijinal filmin İngiliz espri kalitesi alınıp yerine Hollywood zencisi enjekte edilmiş. Eğlenceli bir film, komik fakat hiç bir değeri yok. Bu filmi izleyebilirsiniz, fakat İngiliz versiyonu daha komik. Onu da izleyin. (Ps. Tracy Morgan'ın oyunculuğunda bir sorun var ama tam olarak çözebilmiş değilim).
