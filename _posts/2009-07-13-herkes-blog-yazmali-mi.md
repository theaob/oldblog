---
layout: post
title: Herkes Blog Yazmal&#305; M&#305;?
date: 2009-07-13 10:54
comments: true
categories: []
---
<img class="alignleft size-full wp-image-1040" title="logo" src="http://onurbaykal.com.tr/wp-content/uploads/2009/07/logo.gif" alt="logo" width="174" height="100" />İki gün önceki İBYD buluşmasında blog yazmanın gençler arasında tanıtılması, gençlerin fikirlerini ifade etmelerinin özendirilmesi gibi konular da konuşuldu. Bu yazıda ağırlıklı olarak bu konuya değineceğim. Ayrıca yazının devamında da maddelenmiş şekilde dün söylemeyi planladıklarımı da aktaracağım. Keyifli, kişisel bir şeyler okumak isteyenler için de bu yazıyı tam olarak ana sayfaya vermiyorum. Biraz aşağıda daha farklı çerçevede bir yazı olacak. Oraya alayım sizi. Eğer blog yazarlığı, dernek gibi konularla ilgili okuyacaksanız sizi de yazının devamına alayım.

<!--more-->Sanırım daha önce de burada yazdım. Ben herkesin içerik üretmesini doğru bulmuyorum. Buna isterseniz kaliteyi düşürüyorlar deyin isterseniz başka bir şey bulun. Herkes kendini iyi ifade edecek diye bir şey yok. Hatta her zaman aynı çizgiyi tutturmak da çok kolay değil. Bakın şu an ben bile doğru kelimeleri seçmekte zorlanıyorum (çünkü yazıya ara veriyorum, internette geziniyorum ondan. yoksa yetenekli adamım vesselam). Tamam herkes blog ne demek bilsin ama herkesin bir blogu olmasın. Kitap gibi düşünün. Herkes kitap ne demek biliyor ama herkes kitap yazmaya kalkışmıyor. Kitap yazıp aslında yazmaması gerekenler de var, yazmayıp yazması gerekenler de. Blogosfer özgür bir ortam olduğu için bu durumları kontrol edecek bir kontrol mekanizması yok. Olamaz da. Kitaplar için var ama. Yayınevinden, editörden vs. geçiyor.

Yukarıda demek istediklerimi şöyle ifade etmeyi deneyeyim bir de (o kısımları dün yazdım çünkü): Kaliteli ve özgün 5 içeriği, benzer ve dar açılı 100 içeriğe tercih ederim. Diyeceksiniz ki senin vasıf ayırma yetin yok mu? Var da bu ayırma işlemi için de süre ayırıyorum. Neyse. Bu konuda zaten ne dersem diyeyim hiçbir etkim olmayacak. O yüzden İBYD buluşmasında aklımdan geçenleri (not aldıklarımı) yazayım. Hem siz biraz ne konuştuğumuzu anlayın hem ben fikirlerimi ortaya koyayım. Aldığım notların sırasına göre gidiyorum. Önem sırasını siz kendiniz belirleyemiyorsanız yazıklar olsun.
<ul>
	<li>Ömer dernek üyelerine verilecek, çeşitli yerlerde indirimler sağlayacak kartlardan bahsetti. Derneğin Ankara'da daha aktif olduğunu düşünürsek bu bana yarayacaktır. Şöyle bir düşüncem var. Bu kartlarda BETA ibaresinin bulunması. Belki 5 yıl sonra kaldırılır. İsteyeninkinden kaldırılmaz falan...</li>
	<li>Bu kartların üyeleri belirlemek dışında asıl amacı derneğe daha çok üye çekmek. Şimdilik ücretsiz olsa da bir süre sonra ücretli hale gelecek. Dernek, üyelerine bir hizmet sağlamadıktan sonra üyelerini zor tutacaktır. Bu yüzden avantajlı bir kart düşünülmüş sanırım. Popülist bir yaklaşım mı olmuş?</li>
	<li>Dernek çatısı altındaki blog gücünü kullanarak gündeme etki etmeden bahsedildi. Örneğin belirli konular önerilerek, bu konularda yazılan yazılarla insanların, medyanın dikkatini çekmekten bahsedildi. Bu fikir derneğin amacını aşıyor bence. Tamamen bazı şeylere yön verme isteğinden kaynaklanıyor. Bu tür istekler olabilir ancak belirtilen yöntem komüniteye zarar verecek bir yöntem. Birçok kişi aynı konu üzerine yazı yazdığında başlarda güzel olur. Farklı bakış açıları yakalanır ama bir noktadan sonra sıkıcı olmaya başlar ki okunma oranlarını, ilgi çekiciliği azaltacaktır. Dışarıdan dikkat çekecektir, evet ama bence topluluğa zarar verecektir.</li>
	<li>Dernek üyelerinin bloglarının listelenmesi için bir sistemden bahsedildi. Böyle bir şeyin geleceğini tahmin ediyordum. Geleneksel kategori şeklinde listeleme yapılacağını da tahmin ediyordum. Açıkçası ben bu şekildeki listelerden rahatsız oluyorum. Zaten pek çok şey için de kategorizasyona karşıyım (örn. müzik türleri). Ben bugün buraya dernekle ilgili yazı yazmış olabilirim ama yarın fındık üreticilerinin sorunlarından da bahsedebilirim. Bu durumda yanlış kategorizasyon benim hedef kitleme ulaşmamı engelleyecektir. Ben bunun yerine etiket sistemine benzer bir listeleme öneriyorum. Böylece hem kategorilerle sınırlanmayacak hem de daha işe yarar bir liste olacaktır.</li>
	<li>Widget isteyenler oldu. Geçelim bence böyle şeyleri. Hiç gerek yok.</li>
	<li>İBYD'nin sadece Friendfeed'de aktif olduğunu gördüm. Buluşmanın yerini bulmak için ekstra arama yapmam gerekti. Facebook'ta bir "event" oluşturulmamıştı. Halbuki birkaç sosyal ağda aktif olunursa daha geniş bir kitlenin dernekten haberdar olması mümkün.</li>
	<li>Geliştrend'den yola çıkarak benzer bir fikir geldi aklıma. Bir konuda beğenilen yazılar yazan kişileri bir araya getiren "all-star" bloglar. Mesela sinema konusunda güzel yazılar yazan 5 bloggerı bir arada bulunduran bir sinema blogu çok daha başarılı olacaktır.</li>
	<li>Blog-marka ilişkisine değinildi. Bu konu için de şöyle bir çözüm önerim var. Bloglara reklam vermek isteyen veya belirli kategorideki bloglara basın bülteni göndermek isteyen şirketler dernekle iletişime geçsin, dernek doğru kitleyi bulsun. Burada listeleme sistemi de çok etkili olacaktır (kategori şeklinde olmaması şart). Örneğin bir teknoloji firması teknoloji blogu yazanlara bir basın bülteni göndermek isteyecek. Dernekle iletişime geçecek ve dernek bu basın bültenini bu yazarlara gönderecek. Belki bu işlem için ufak bir ücret alınabilir. Benzer şekilde reklam için de dernek üzerinden bloggera ulaşım söz konusu olabilir.</li>
	<li>Blog kelimesinin Türkçe'si olmalı gibi bir cümle duydum sanırım. Denemeler yapılabilir ancak pek başarılı olunacağını sanmıyorum. Açıkçası çok da rahatsız olmuyorum ben blog kelimesinden. Yakın dönemdeki teknolojik terimlerin saçmalığını düşünürsek pek başarılı olunabileceğini zannetmiyorum. Yine de denenebilir.</li>
	<li>Derneğin bence en önemli görevlerinden biri de insanları bilgilendirmek olmalı. Okullarda, üniversitelerde verilecek olan konferanslarda yer alıp, insanları blog hakkında, bilişim yasaları hakkında bilgilendirmek hem derneğin geleceği için hem de toplumun çıkarları için faydalı olacağını düşünüyorum.</li>
</ul>
Notlarım bu kadarmış. Burada olmayan başka şeyler de konuşuldu. Ben bu konuları not almışım. Aslında orada konuşulan "baba blogger" mevzuuna da değinmek lazım ama içimden gelmiyor. Şimdilik bunlarla idare ediverin.
