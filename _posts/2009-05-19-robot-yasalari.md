---
layout: post
title: Robot Yasalar&#305;
date: 2009-05-19 12:16
comments: true
categories: []
---
<p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="Isaac Asimov" border="0" alt="Isaac Asimov" align="left" src="http://onurbaykal.com.tr/wp-content/uploads/2009/05/isaacasimov.jpg" width="180" height="240" />Şu aralar sosyal ağlarda yakında yayınlanacak olan Terminator filmiyle ilgili büyük bir viral çalışma var. Doğal olarak bu da bizim Terminator’den ve robotlardan bahsetmemize neden oluyor. Filmde Skynet adı verilen yapay zeka dünyadaki tüm sistemleri ele geçiyor ve insanlar bunu engellemeye çalıştığında Rusya’ya atom bombaları atarak Amerika’daki insanları öldürüyor (savaş çıkıyor anlayacağınız). Amerika’da atom bombalarının patladığı güne insanlar mahşer günü diyorlar. Daha sonra da kalan insanları öldürmek için Terminator adı verilen robotlar inşa ediyorlar. Bu robotlar teknoloji olarak insanların yaptıklarından çok daha gelişmiş durumdalar. Gelecekten geçmişe robot gönderip gelecekte kendilerine sorun yaratacak olan kişileri öldürmeye çalışıyorlar. Serinin ilk üç filminin olayı bu. Haziran’da vizyona girecek olan filmde ise mahşer gününden sonra olan olayları izleyeceğiz. İnsan direnişçilerinin başında olan John Connor yine filmin baş karakteri.</p> <!--more-->  <p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="300px-Isaac_Asimov_on_Throne" border="0" alt="300px-Isaac_Asimov_on_Throne" align="left" src="http://onurbaykal.com.tr/wp-content/uploads/2009/05/300pxisaac-asimov-on-throne.png" width="208" height="240" /> Peki bunların <a href="http://en.wikipedia.org/wiki/Isaac_Asimov">Isaac Asimov</a> ile ne alakası var? Asimov çok başarılı bir bilimkurgu yazarı. Henüz okumadım ama Vakıf dizisini bir kere okumak lazım. Isaac Asimov geleceği düşüne düşüne daha sonra bizim karşılaşacağımız sorunları da düşünmüş. Eğer akıllı robotlar yaparsak Terminator’de olan sonla karşılaşmamak için robotların uyması gereken yasalar (kurallar da denilebilir) bulmuş. Asimov’un Robot Yasaları diyebileceğimiz bu yasalar şöyle:</p>  <ul>   <li>Bir robot bir insana zarar veremez, tepkisizlikle bir insana zarar gelmesine izin veremez.</li>    <li>Bir robot insanlar tarafından verilen ve birinci yasayla çelişmeyen tüm emirleri yerine getirmelidir.</li>    <li>Bir robot birinci ve ikinci yasayla çelişmediği sürece kendi varlığını korumalıdır.</li> </ul>  <p>Asimov daha sonra bir sıfırıncı yasa daha eklemiş:</p>  <ul>   <li>Bir robot insanlığa zarar veremez, insanlığa zarar verecek hareketlerde bulunamaz.</li> </ul>  <p>Yasalar aslında gayet mantıklı. Ancak eğer yapay zeka bu yasaların üstüne yazmayı bir şekilde başarırsa o zaman gerçekten tehlikeli şeyler olacaktır. Hoş yaptığımız robotlar pek dayanıklı olmasa da eğer kendileri yeni model geliştirebilirlerse filmdeki olayların gerçekleşme olasılığı yüksek. Asimov’un 1965’te BBC’ye yasayı anlattığı videoya <a href="http://www.bbc.co.uk/sn/tvradio/programmes/horizon/broadband/archive/asimov/">buradan</a> ulaşabilirsiniz.</p>
