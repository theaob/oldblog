---
layout: post
title: Tron
date: 2008-06-29 22:55
comments: true
categories: ['sinema']
rating: 4
---
Master Control Program isimli (MCP) bir program encom diye bir şirketin programcılarını zora sokmaktadır. Ayrıca kendi zekası olan bu program şirketlerle uğraşmaktan sıkılır ve ülke yönetimlerine karışmaya çalışır. Encom'ın yöneticisinin yükselmesini sağlayan oyunun asıl programcısı oyununun çalındığını kanıtlamak için MCP'yi hacklemeye çalışmaktadır. Fakat MCP onun ulaşım kodunu engeller. Bu programcı Encom'ın binasına giderek MCP'ye giriş yapmaya çalışır. Fakat Encom'da cisimleri bilgisayar ortamına aktaran bir makine vardır ve MCP bu makine ile bu programcıyı kendi ortamına getirir. Bilgisayar ortamında Tron isimli güvenlik programıyla ortaklaşa çalışarak MCP'yi çökertirler.

Tron zaten birçok kişinin bildiği bir film. Seksenlerin sonlarında çekilmiş. Bilgisayarlardan yararlanılmış. Çok basit üç boyutlu görüntüler var fakat filmin yapısıyla aşırı uyumlular. Bu yüzden ne kadar eski de olsa görsel efektler hiç sırıtmıyor.

Filmin renk paleti mavi ve kırmızı. Kırmızı kötüler, mavi iyiler. Genel olarak seyri kolay bir film. Sürekli kendi ilgi alanımdaki filmleri izliyor ve yazıyormuşum gibi gelebilir ama bu benim ilgi alanımın genişliğinden kaynaklanıyor. 8. Henry'le de Roland Garros'la da iPhone 3G ile de ve hatta uzayla bile ilgilenen birisi olduğum için ilgi alanım sınırsız. Bence sinemaseverlerin izlemesi gereken bir film. Sinemada bilgisayar kullanımının nasıl başladığının güzel bir örneği. Çok sıkıcı da değil.
