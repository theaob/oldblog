---
layout: post
title: -18 Mevzuu
date: 2009-06-12 22:22
comments: true
categories: []
---
<a href="http://onurbaykal.com.tr/wp-content/uploads/2009/06/Untitled.png"><img class="alignleft size-full wp-image-780" title="Untitled" src="http://onurbaykal.com.tr/wp-content/uploads/2009/06/Untitled.png" alt="Untitled" width="300" height="300" /></a>+18 pek popülerdir. Bunun kendince nedenleri var. Sıralayayım bir kısmını:
<ul>
	<li>+18 Cinsel içerik ifade eder. Bazı insanlar +18 yaftasını görünce heyecanlanır, bazıları kudurur.</li>
	<li>+18 Türkiye'de reşitliği ifade eder. 18 yaşında ve üstünde olanlar insan haklarına göre çocuk olarak tanımlanamaz. Bizim kanunlarımıza göre de normal aklı başında bir birey olarak görülür (özürleri yoksa).</li>
	<li>Aslında +18, kişiliği oturmamış çocukların görmemesi gereken içerikleri de ifade eder. Cinselliğin yanında; şiddet, korku, bağımlılık yapıcı madde özendiriciliği...</li>
	<li>+18 serbestçe alkol alımını temsil eder, içkili mekanlara velisiz giriş kağıdıdır. 18'e geldiğinde kimliğine +18 stickerı yapıştıran arkadaşlarım vardı.</li>
	<li>+18 özgürlük anlamına da gelir. Pek çok kişi bu yaşlarda üniversitede çok farklı ortam görüp özgürlüğün tadını çıkarır. Hayatını şekillendirmeye başlar.</li>
</ul>
Gördüğünüz gibi 18 yaş ve sonrası pek çok anlama gelebilen oldukça önemli bir kavram. İnsanların çoğunun hayatlarının büyük kısımları da 18 yaştan sonra yaşanıyor. Fakat 18'den sonrasını belirleyen şey 18 öncesidir. 7'sinde neyse 70'inde de odur deyişi de bu konuda beni destekliyor. E o zaman -18'i de inceleyelim bir:
<ul>
	<li>-18 tam bağımlılıktan bağımsızlığa geçişin yaşandığı önemli bir dönemdir.</li>
	<li>-18 genellikle çok ciddiye alınmaz. Fakat akıl yaşta değil baştadır. Tabii ben küçük yeğenimi ciddiye alıyor muyum? Hayır</li>
	<li>Ben tek çocuktum o yüzden kardeş ne demek pek bilmem. Fakat -18 döneminde kardeşlerle iyi-kötü fakat mecburi bir ilişki sürdürülür (kardeşlerin ayrı olmadığı varsayılırsa). Dediğim gibi bu konuda bilgim yok.</li>
	<li>-18 yasalar, bireyler tarafından korunur. Korunmak zorundadır. Bu bireylerin çaresizliklerinde yapabilecekleri çok fazla bir şey yoktur çünkü.</li>
	<li>-18 kötü alışkanlıksızlıktır. Yasalara göre bağımlılık yapıcı madde kullanamazlar. Fakat alkol ve sigara almış başını gidiyor. Ben de o dönemlerimde alkol kullandım. Fakat doğruluğunu savunabileceğimi düşünmüyorum. Uyuşturucu gibi şeyler zaten yaş tanımaz biçimde yasak. Fakat bu yaşlarda bağımlılığa başlayan gençler de olabiliyor.</li>
	<li>-18 cinsiyet ayrımının oluştuğu aralıktır. Kızlar da erkekler de karşı cinsin neden kendilerinden farklı olduğunu sorgular. Başta bu fark önemsenmese de daha sonra bu uçurum daha da açılacak, çok ilginç sonuçlar doğuracaktır.</li>
	<li>-18 demek 9 ay okul demektir. Pek çok öğrenci için sabah erken kalkma (ah o öğlenciler!), forma-önlük vs., zorunlu eğitim, ilk ve orta öğretim anlamına gelir. Bu öğretim aşamalarında bireyin özgür düşüncesinin ön sıralarda olmadığını da pek çoğumuz ilk elden yaşamışızdır.</li>
	<li>-18 dönüp bakıldığında güzel yıllar demektir. Elbette bazıları için güç, travmatik geçmiş olabilir ancak çok anormal bir durum olmadığı sürece "Ah keşke çocuk/genç olsam keşke" laflarının söylenmesine neden olur. Bu da çok ilginçtir. Büyükler küçülmek, küçükler büyümek ister. Bir tarafın ömrünü kısaltmak isterken diğer tarafın uzatmak istemesi bana ilginç gelir. Tabii bu oldukça basit bir şekilde deneyimsizlikle açıklanabilir.</li>
	<li>-18 candır, kandır, şımarıktır, ergendir, liselidir, liselimdir, canısıdır.</li>
</ul>
Biliyorum -18'de değinebileceğim daha pek çok nokta vardı. Fakat bu yazıyı okuyabiliyorsanız zaten bazı şeylerin farkına varmışsınızdır. Sizlere zaten bildiğiniz şeyleri tekrarlatacak değilim. Kendimi tekrarlamayı da sevmem ama duyulmadıysam da çekinmeden tekrarlarım. Ayrıca <a href="http://onurbaykal.com.tr/muzik" target="_blank">burada</a> gerçekten güzel bir liste var. Sonlara doğru sevdiğim grupları yığsam da başlarda oldukça çeşitli ve zevkli. Lemmy Kilmister'ın coverlarını da dinleyin.
<ul></ul>
