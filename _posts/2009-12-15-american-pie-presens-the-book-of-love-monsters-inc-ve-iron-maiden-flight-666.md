---
layout: post
title: American Pie Presens: The Book of Love, Monsters, Inc. ve Iron Maiden Flight 666
date: 2009-12-15 23:11
comments: true
categories: []
---
<h2>American Pie Presens: The Book of Love</h2>
<a href="http://onurbaykal.com.tr/wp-content/uploads/2009/12/Amerikan-Pastasi-7ask-Kitabi-9.jpg"><img class="alignleft size-medium wp-image-1537" title="Amerikan-Pastasi-7ask-Kitabi-9" src="http://onurbaykal.com.tr/wp-content/uploads/2009/12/Amerikan-Pastasi-7ask-Kitabi-9-300x169.jpg" alt="Amerikan-Pastasi-7ask-Kitabi-9" width="300" height="169" /></a>İlginç bir şekilde bu buraya yazdığım ilk Amerikan Pastası filmi. Bir önceki film 2007'de çıktığından burada bir yorumu yok. Bu filme gelecek olursak kalite olarak neredeyse ilk üç filmin kalitesine yetişmiş. Orijinal olarak ilk 3 film çekiliyor daha sonraki devam filmleri değil de ev sineması için çekilen daha kötü versiyonları. Amerikan Pastası serisinin aslında gençleri cinsellikle çekmesinin yanı sıra aşk ve ilişkiler konusunda da verdiği mesajlar var. Gerizekalı Amerikan çocuklarına kadınlara saygı göstermeyi öğretmeye çalışıyorlar ki bu büyük bir hareket. Aslında dikkatli bakınca birkaç DVD versiyonu filmi hariç diğer filmlerde verilmek istenen bir mesaj da var. Cinsellik ögesinin öne çıkması hedef kitleyi etkiliyor olabilir ama sadece erkeklere yönelik bir film değil. Nedense bana çoğunlukla erkekler seyredecekmiş gibi geliyor ama.
<h2>Monsters, Inc.</h2>
<a href="http://onurbaykal.com.tr/wp-content/uploads/2009/12/rozz.jpg"><img class="alignright size-medium wp-image-1545" title="rozz" src="http://onurbaykal.com.tr/wp-content/uploads/2009/12/rozz-300x162.jpg" alt="rozz" width="300" height="162" /></a>8 yıl geç kalarak izlediğim bir film (daha beter durumlar da var tabii de bu filmi izleyebilme olasılığım da vardı). Denizden babam çıksa yerim diye salak bir laf vardır ya bu lafı Pixar ne çekse izlerim haline getirin. Animasyon filmi işini en iyi kotaran şirket Pixar. Burada Pixar'dan bahsetmek istedim ama filmden bahsetmek daha yerinde olacak sanırım. Aslında filmle ilgili bahsedilecek pek bir şey de yok. Genel ortalamanın üzerinde bir animasyon filmi. Senaryosu ilginç. İzlenebilirliği yüksek. Genel olarak animasyon filmlerinde görülen geniş bir yaş kitlesine hitap etme özelliği de var. Bunun dışında Wall-E gibi diğerlerinden öne çıkacak herhangi bir tarafı yok. Tabii mutlaka izlenmesi gereken animasyonlardan mı, tartışılır. Pixar'ın diğer çalışmalarını beğendiyseniz bu filmden de zevk alacaksınız tabii ki. Biraz eski bir film olduğundan DVD'sinin alınması daha iyi olur. Tabii bu tavsiye çocuklu aileler için daha mantıklı. Sanırım ben hitap ettiğim kesimden uzaklaşıyorum o yüzden diğer filme geçelim.
<h2>Iron Maiden Flight 666</h2>
<img class="alignleft size-medium wp-image-1552" title="flight-666-1" src="http://onurbaykal.com.tr/wp-content/uploads/2009/12/flight-666-1-300x122.jpg" alt="flight-666-1" width="300" height="122" />Müzik gruplarının belgesellerine film gözüyle yaklaşıyorum. Daha önce de Anvil'in filmini <a href="http://onurbaykal.com.tr/hayatsal/sinemasal/w-the-international-ghosts-of-girlfriends-past-ve-anvil-the-story-of-anvil/">yorumlamıştım</a>. O belgeselde başarısız bir grup anlatılıyordu. Bu filmde ise oldukça başarılı bir grup anlatılıyor. Grubun tarihçesine değinilmiyor belki ama daha önce görmediğimiz samimiyette görüntüler var. Bu turun birkaç özelliği var. İlki ve en bariz olanı Iron Maiden'ın turneyi kendi uçaklarıyla yapması. Ed Force One'ın pilotu da Iron Maiden'ın vokali Bruce Dickinson'dan başkası değil. Turnenin bir diğer özelliği de daha önce gidilmemiş olan yerlere gidilmesi. Açıkçası Güney Amerika'da Iron Maiden'a resmen taptıklarını görmek şaşırtıcıydı. O kadar fazla ilgiden elbet bir noktadan sonra sıkılıyorlardır. Uzun zamandır çalınmayan parçalar bu turnede çalınmış. Amaç yeni Iron Maiden dinleyicilerine eski dinleyicilerin yaşadıklarını yaşatabilmek. Keşke Türkiye'ye de gelselermiş. Bu film Türkiye'de sadece birkaç sinemada özel olarak gösterildi. Çift diskli versiyonunda Sam Dunn'ın (Metal: A Headbangers Journey) çektiği belgesel kısmı ilk diskte, ikinci diskte ise farklı konserlerden alınma parçalar var. Son olarak bitabii ki de Up The IRONS!
