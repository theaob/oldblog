---
layout: post
title: Dumans&#305;z Hava Sahas&#305; Yanl&#305;&#351;lar&#305;
date: 2009-06-14 16:38
comments: true
categories: []
---
<a href="http://onurbaykal.com.tr/wp-content/uploads/2009/06/Gorsel06.jpg"><img class="alignleft size-medium wp-image-814" title="Gorsel06" src="http://onurbaykal.com.tr/wp-content/uploads/2009/06/Gorsel06-300x214.jpg" alt="Gorsel06" width="300" height="214" /></a>Tamam güzel bir hareket. Senelerdir sigara içmeyenlerin zehirlenmesine dur diyen bir hareket. Fakat bir kısım insanın özgürlüğü için başka bir kısım insanın özgürlüklerinin kısıtlanması doğru mu? Bu yazıda bu konuyla ilgili düşüncelerimi paylaşacağım.
Öncelikle yasanın ne olduğunu görelim.<a href="http://www.havanikoru.org.tr"> havanikoru.org.tr</a>'den özetlenmiş halini aldım:
<blockquote>
	<li>19 Mayıs 2008 Pazartesi günü sigarasız bir Türkiye'ye merhaba diyoruz. Toplumun tüm kesimlerini ve özellikle gelecek nesilleri, başkalarının içtiği sigara ve tütün ürünlerinin dumanın zararlı etkilerinden korumak amacıyla yeniden düzenlenen Yasa uygulanmaya başlıyor.</li>
	<li>19 Mayıs 2008 tarihinden itibaren, kamunun ortak kullanım alanlarında, işyerlerinde, toplu taşıma araçlarında sigara içilemeyecek ve diğer tüm tütün ürünleri kullanılamayacak. Yasada belirlenmiş istisnai alanlar son derece sınırlı.</li>
	<li>Kamuya açık kapalı alanlar ve işyerlerinde artık sigara içme odaları olmayacak.</li>
	<li>Tütün tüketilmesine izin verilmeyen alanların her kademedeki yöneticileri, bu düzenlemelerin uygulanması konusunda yasal olarak sorumlu olacaklar.</li>
	<li>Yasa kapsamında, tütün tüketilmeyecek tüm bina ve araçlara bu durumu belirten uyarı yazıları asılacak.</li>
	<li>Yasa, sigara, pipo, nargile, puro gibi bütün tütün ürünlerini kapsıyor.</li>
</blockquote>
Yasa bu değil ama özetlenmiş bir hali. Ayrıca sitenin güncellenmediği de gözümden kaçmadı. Çünkü yasakların bir kısmı bu sene uygulamaya girecek. Yasanın açıkça belirtilmese de asıl amacı sigarayı zorla bıraktırmak. Böyle bir şey kabul edilemez. Tamam sigara içmeyenleri koruyalım ama sigara içenleri niye dışlayalım? İki gün sonra sigara içiyor diye işinden çıkarılacak veya uyarı alacak çalışanlar olacaksa bu yasa olmasın daha iyi. İnsanlara sigara içiyor diye baskı yapmaya kimsenin hakkı yok. Bırakmak isteyip bırakamamak iradesizliktir, fakat bırakmamakta kararlı olanları bırakmaya zorlamak bana hiç demokratik gelmiyor.

Yasanın üçüncü maddesi gerçekten saçma. Bir kere meclis kendi uymuyor! Sigara içme odaları sigara içenleri sıkmadan, sigara içmeyenleri koruyan bir yöntem. Bu maddeden aslında yasanın sigarayı zorla bıraktırmak istediği de ortaya çıkıyor. Kapalı alanlarda sigara içememe yazları sorun yaratmasa da kışları sigara içenleri oldukça zorluyor. Sigara içenlere dolaylı olarak işkence yapılıyor.

Yasak sadece sigara değil tüm tütün ürünlerini de kapsıyor. Yine resmi sitede şöyle bir tanım geçiyor:
<blockquote>"Tütün ürünü" ibaresi tüttürme, emme, çiğneme ya da buruna çekerek kullanılmak üzere üretilmiş, hammadde olarak tamamen veya kısmen tütün yaprağından imal edilmiş maddeyi ifade eder."</blockquote>
Eh ne bu şimdi? Emme, çiğneme veya buruna çekme yöntemiyle tüketilen tütün ürünlerinin yanındaki adama ne zararı var? Açıkça neden kötü alışkanlıklar toptan yasaklanmıyor? Kutsal dinlerce koyulan yasakların herkese dayatılmasını yanlış buluyorum. Sigara içmeyenlerin sigara dumanına bulanmasını da yanlış buluyorum ama daha eşit şartlar halinde gerçekleştirilebilecekken bu şeklin tercih edilmesi beni düşündürüyor. Yakın bir gelecekte alkol kullanımı için de yapılacak düzenlemeler kötü sonuçlar doğurabilir.
