---
layout: post
title: 23 Temmuz: Miss March, Marley &amp; Me ve Terminator Salvation
date: 2009-07-24 13:33
comments: true
categories: []
---
Blog yeniden yüz değiştirecek bu gidişle. Önce teknoloji, sonra kişisel şimdi sinema. Sinema bloguna devam etmek de istemiyorum. Böyle hem yorumcu biliniyor, hem yazılar daha kısa oluyor. Zaten öyle çok film izlediğim de yok. Yapacak bir şey olmadı dün, film izleyeyim dedim. 3 tane film. Yine izleme sırasına göre yorumluyorum.
<h2>Miss March</h2>
<img class="alignleft size-medium wp-image-1067" title="miss_march01" src="http://onurbaykal.com.tr/wp-content/uploads/2009/07/miss_march01-300x240.jpg" alt="miss_march01" width="210" height="168" />Taslaklarda Amerikan gençlik filmlerinin çıplaklığıyla ilgili yazı yazılmayı beklerken ben de bir Amerikan gençlik filmi seyredeyim dedim. Amerikan gençlik filmi denildiğinde akla gelen 1-2 klişe vardır. Genellikle oğlanlar seks için çeşitli atraksiyonlara girişirler. Sanıyorum bu yüzden gençlik filmi deniliyor. Amerikan Pastası filmlerini serinin mihenk taşı olarak kabul edersek, bu film o kalitenin altında kalıyor. Senaryoyu anlatayım size hafiften. Yandaki iki adam çocukken Playboy ile tanışıyorlar. Elinde hala dergi olan, o günün etkisi altında hayatını değiştiriyor. Diğeri ise umursamıyor. Abisinin başına gelen bir takım olaylar yüzünden cinsel ilişkiden korkuyor denebilir (spoiler vermemek için uğraşıyorum). Soldaki adam mezuniyet balosundan sonra sevgilisiyle birlikte olmaya karar veriyor ancak büyükçene olaylar gelişiyor. Anlatmayayım filmin tadı kaçabilir. Zaman geçirmek için izlenebilir. Yukarıda da belirttiğim gibi çok kaliteli bir gençlik filmi değil. Çok fazla çıplaklık da yok. İşin içinde Playboy Mansion var ama. Resimde sağda duran çocuğu başka komedi filmlerinde de görebiliriz. Bana Jim Carrey'i anımsattı nedense.
<h2>Marley &amp; Me</h2>
<img class="alignright size-medium wp-image-1068" title="marleyandme" src="http://onurbaykal.com.tr/wp-content/uploads/2009/07/marleyandme-300x180.jpg" alt="marleyandme" width="300" height="180" />Pek çok yerde yavru köpekler gereğinden fazla ilgi çekebiliyor. Sosyal ağ olsun, pet shop olsun. Bu film de aslında bir köpek üzerine (Marley) kurulu. Yeni evlendikten sonra çocuk yapmayı geciktirmek için John (Owen Wilson'ın canlandırdığı karakter) köpek alır. Aldıkları köpek aşırı yaramaz, söz dinlemeyen bir hayvan olur. Evliliklerinde geçirdikleri aşamaları aynı zaman da köpekleriyle birlikte de yaşarlar. Kendimi bir gazeteye sinema köşesi yazıyormuş gibi hissettim. Köpek üzerine kurulu ama aile hayatı da işleniyor. Keyifli, eğlenceli bir film. Mutlaka izlenmeli değil ama izlenirse eğlenceli, duygusal anlar yaşatabilir. Zaten Owen Wilson ve Jennifer Aniston var. İyi, ünlü ve popüler oyuncular. Köpek etkeni de olunca kolayca izlenen bir film ortaya çıkıyor.
<h2>Terminator Salvation</h2>
<img class="alignleft size-medium wp-image-1069" title="terminator_salvation_bale" src="http://onurbaykal.com.tr/wp-content/uploads/2009/07/terminator_salvation_bale-300x199.jpg" alt="terminator_salvation_bale" width="300" height="199" />Aslında daha önce izleyecektim ama elimdeki kaynağın kalitesizliği yüzünden beklemek zorunda kaldım. İyi ki de beklemişim. Pişman değilim. Terminator filmlerini de bu sene izlemiş biri olarak, seriye uygun buldum. Beğendim. Keşke üçüncü film olmasaydı. Bu film 3. filmi de evrene katarak devam ediyor. Kate Connor, 3. filmde John Connor ile Judgment Day'i bekleyen kişiydi. Film 2018'i konu alıyor. John Connor halen herkes tarafından takip edilmiyor. Bazı kısımlar tarafından peygamber olarak bile görülüyor. Tabii gelecekten gelen Terminatorler sağolsun (annesinin bıraktığı kayıtlar demek daha doğru olur) yeteri kadar bilgisi var. Serinin bu filmi bize yeni robotlar sundu, ilk defa Judgment Day'den sonrasını gördük. John Connor'ın robotlara güvenme sevdası devam ediyor. Gönül isterdi ki Sarah Connor Chronicles'ın da bu filmde etkisi olsaydı. Olsun yine de Terminator adı altında yapılan kötü bir içerik görmedim henüz. O yüzden mutluyum. Bir daha izlebilirim. Siz de izleyin derim. Terminator 5 adı altında çalışmalara başlanmış bile.
