---
layout: post
title: Yeni - Okuyan - Eski Toprak &Uuml;niversite &#214;&#287;rencilerine Tavsiyeler
date: 2009-09-09 21:30
comments: true
categories: []
---
<img class="alignleft size-medium wp-image-1301" title="1879676940_d953a7c88a" src="http://onurbaykal.com.tr/wp-content/uploads/2009/09/1879676940_d953a7c88a-300x199.jpg" alt="1879676940_d953a7c88a" width="300" height="199" />Her sene genellikle bu dönemlerde üniversiteler yeni öğretim yıllarına başlarlar. Bu sene ramazan ve ramazan bayramı etkisiyle bazı üniversitelerin açılış tarihi gerilemiş olsa da elbet onlar da bir gün açılacaklar. Tabii daha önceden üniversite ortamını yaşamış öğrenciler için bir problem yok ama yeni kazanan öğrenciler için oldukça farklı bir ortam var. Bu yazıda yeni öğrenciler, okumaya devam ede öğrenciler ve nostalji yaşamak isteyen eski topraklar için üniversite hayatına ve jargonuna değineceğim. Burada vereceğim bilgiler tamamen kendi deneyimlerime dayanıyor. Doğruluk ve %100 başarı garantisi elbette vermiyorum. Başlayalım isterseniz.
<!--more-->
<h2>Hocam Felsefesi</h2>
Üniversite herkes hocadır. Öğrenci de olsa, öğretim görevlisi de olsa, asistan da olsa, bakkal da olsa hocadır. Bu terimi başlarına kullanmak bu kelimeyi aşındırmaz aksine güçlendirir. Herkesin hayat deneyimi sizinkinden farklı olduğu için size öğretebileceği elbet bir bilgi vardır. Kantinciden cinsel hayatı, asistandan ve hocadan dersleri, üst dönemlerden de okulu öğreneceğiniz için doğal olarak hocadırlar. Arkadaşlarınıza da hocam diyebilirsiniz. Hocam lafının tek kullanılmadı alan sizden alt dönemlere karşıdır. Elbette bu kişilerden de öğrenebileceğiniz şeyler vardır ama sizin hocalık seviyeniz daha yüksek olduğu için hoca demeniz pek yerinde olmayacaktır. Hocam lafına ağzınızı alıştırıp her yerde kullanmanız da doğru değildir. Üniversite sınırlarının dışına çıktıkça kullanım oranlarınızı azaltmaya çalışın. Halk otobüsü biletçilerine hocam demeniz ayıptır.
<h2>Hacı Uygulaması</h2>
Arkadaş çevrenizde birbirinize "hacı" diye sesleniyor olabilirsiniz. Bu kullanımı üniversitede terk etmeniz en faydalısı olacaktır. Üniversiteler birçok milletten ve görüşten insanı birleştirir. Bu birliktelik içinde farklı kültürlerin birlikteliği en güzel şeylerden biridir. Tabii bu kültürel farklılıklar sorunlar da yaratabilir. Müslüman olanlar da dahil olmak üzere bu seslenme biçiminden rahatsız olabilecek kişiler olabilir. Dini içerikli seslenmelerin hoş karşılanmaması gereksiz sıkıntılar yaratacaktır. Azalarak bitirin.
<h2>Ders Kayıt Dönemi Çilesi</h2>
Derslerini öğrencilerinin seçmesine izin veren üniversiteler başta olmak üzere kayıt dönemlerinde bölüm öğrencileri oldukça streslidir. Bu dönemlerde ders kayıtları sorunlu olduğu için bu öğrencilerin ruh halleri dalgalı hale gelebilir. Derslerin çakışması, alttan alınan dersler, üstten alınan dersler, kredi yetmemesi, derslerin açılmaması, kayıt döneminin iyi değerlendirilememesi, kontenjan sorunları öğrencileri oldukça stresli bir döneme sokar. Bu dönemdeki üniversite öğrencileri ergenlik dönemindekinden daha tehlikeli veya daha evhamlı olabilir. Dikkatle yaklaşmanız tavsiye edilir. Hazırlık okuyan öğrencilerin üst dönemlerinden ders kayıtlarının nasıl işlediğini öğrenmesi çok faydalı olacaktır.
<h2>Devam Zorunluluğu</h2>
Üniversite öğrencileri ilk senelerinde tüm derslerine girerler. Bölümden arkadaşlıkları tam oturmadığı için imza attırma atraksiyonuna giremezler. Genellikle %70 devam zorunluğu bulunan dersler, en sıkıcı olanlardır. Türkçe, İnkılap Tarihi gibi dersler başkalarına imza attırmaya en uygun derslerdir. Sınıfların yoğunluğu ve hocaların listeyi kontrol etmeyişleri ideal koşulları oluşturur. Hocalar bu derslerde sınavda gelecek soruların ipuçlarını verebilirler. Dersleri sürekli takip eden arkadaşlarınıza rüşvet vererek (tost, kahve, içki vs.) derslerin püf noktalarını öğrenebilirsiniz. İkinci sınıf ve sonrasında biraz daha öğrenmenizle hangi derslere girileceğini, hangi derslerde başkalarına imza attırabileceğinizi öğrenebilirsiniz.
<h2>Yurt Maceraları</h2>
Şehir dışından gelen öğrenciler yurtta okumaya başlarlar. Her üniversitenin kendine özel yurt durumları vardır (örn. ODTÜ'nün 8. yurdu meşhurdur). İlk senelerde geç kalınıp sokakta bile kalınmasına sebep olsa da zamanla yangın merdiveninden girme, alt katlardan kaçma gibi atraksiyonlara girişilecektir. Tüm öğrenciler içten içe eve çıkmak isterler. Eve çıkan öğrencilerin evleri eser miktarın biraz üzerinde radyasyon bulunur. Ayrıca koku ve temizlik problemleri yüzünden zorunlu kalınmadıkça veya bir çıkarınız yoksa girilmemesi tavsiye edilir.
<h2>Yaz Şenlikleri</h2>
Üniversiteler yaz şenlikleri tarihlerini birbirleriyle kesişmeyecek şekilde ayarlarlar. Bu sayede bir öğrenci okuduğu şehirdeki tüm üniversitelerin şenliklerine katılma olasılığı yakalar. Küçük şehirde okuyanların yaşayamayacağı bu macera oldukça renklidir. Müzik zevkinize uymayan gruplar bile olsa ortam oldukça renkli olacağı ve üniversite eğitiminin en güzel zamanlarını yansıttığından katılım tavsiye edilir. Dışarıdan katılımın ücretli olduğu şenliklerin seviyesi doğal olarak düşecektir ancak yine de gelen kitlelerin çoğu başka üniversitelerde okuyan öğrenciler olacağından büyük problemler oluşmaz. Şenlik zamanları üniversite öğrencisinin mart ayı gibidir. Hormon miktarlarının normalin üstüne çıktığı bilimsel olarak kanıtlanmıştır.
<h2>Kampüs İçinde İçki Tüketimi Sorunsalı</h2>
Küçük şehir üniversiteleri ve küçük özel üniversiteler alkol tüketimi konusunda şanssızdır. Şenlik dönemlerinde bile alkol tüketilemeyebilir. Ancak büyük ve köklü üniversitelerde alkol tüketimi normal karşılanmaktadır. YÖK yasasına göre kampüs içerisinde alkol tüketimi okuldan atılmaya neden olsa da üniversitenin yönetiminin tutumuna bağlı olarak su gibi akabilir. Daha detaylı bilgi için üst dönemlere danışınız.
<h2>PES Tüketimi</h2>
Üniversite öğrencilerinin kronik olarak kafelere gidip PlayStation oynadıkları gözlenmiştir. Yeni nesil öğrencilerde oldukça sık görülen bu davranış PES oynanmasıyla sonuçlanır. Bir araya gelen çift sayıdaki öğrenciler yüksek fiyatlı yerlerde büyük ekranlar karşısında bu oyunu futbol maçı izlermiş gibi oynarlar. Ders geçme oranını ve çan eğrisini derinden etkileyen bu oyunun yasaklanması en faydalı şey olacaktır. Eve çıkan öğrencilerin bu oyunu oynama girişimleri oldukça yüksektir.
