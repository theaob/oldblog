---
layout: post
title: iPhone, iPod Touch ve iPad &#304;&ccedil;in 7 Nesne Bulma Oyunu
date: 2010-05-26 10:39
comments: true
categories: []
---
<!--pagetitle:Giriş-->İşim gücüm yokmuş gibi bir de oyun oynamaya başladım. Ondan sonra piknikte teknolojiyle takılıyorsun diyorlar. Takılırım tabii. Bir sor niye diye? Bölüm geçilecek, yeni oyunlar denenecek falan. Neyse efendim şu sıralar nesne bulmalı macera oyunlarına kaptırmış durumdayım. Benim gibi olan başka insanlar olduğunun da farkındayım. Konsept olarak çok basit ve sadece dikkatli olmayı gerektirse de zaman geçirmeyi sağlayan oyunlar. Bilgisayarda pek çok örneği olmasına rağmen Apple'ın dokunmatik ekranlı zamazingolarında (şimdi birini söyleyip diğerini söylememek olmaz diye kasıyorum bu kadar) bu tarz oyunları oynamak daha kolay ve daha eğlenceli. Türkçe olarak nesne bulma oyunlarını listeleyen adam gibi bir kaynak göremedim. Öyle olunca iş başa düştü ve bu yazıyı "yarattım". Aslında oyunlar için link vermeyi de düşündüm (AppStore değil) ama gerek yok, herkes kendi yöntemiyle oyunları bulacaktır.

Ayrıca teknik olarak bu yazı ilk defa çok sayfalı yazdığım girdi olacak. Eğer kullanımını beğenirsem bundan sonra da sayfalara ayrılabilir yazıları bu şekilde yazabilirim. Deneyip göreceğiz. Hatta tepkilerinizi bile bekliyorum.

<!--more-->
<!--nextpage-->
<!--pagetitle:Buckingham Palace-->
<h2>Buckingham Palace: Hidden Mysteries</h2>
<a href="http://onurbaykal.com.tr/wp-content/uploads/2010/05/buckingham.jpg"><img class="alignleft size-medium wp-image-1770" title="buckingham" src="http://onurbaykal.com.tr/wp-content/uploads/2010/05/buckingham-200x300.jpg" alt="" width="200" height="300" /></a>iPod'umda oynadığım ilk hidden object oyunu buydu ve ilk oyun için inanılmaz derecede kaliteliydi. Buckingham sarayında çeşitli mekanlardaki eşyaları bulup, en sonunda bir mücevher parçası buluyoruz. Oyunun sonunda bu parçaları birleştirip bir bulmaca çözüyoruz ki pek de kolay bir bulmaca olduğu söylenemez. Fakat genel olarak eşya aradığımız mekanların renkliliği, oyun oynamanın yanı sıra sarayla ilgili bilgiler de vermesi bu oyunu daha eğlenceli yapıyor. Şiddetle tavsiye edebileceğim bir hidden object oyunu. Fakat $4.99 olan fiyatı biraz yüksek. Tabii jailbreakli iseniz bu yazılımı çalabilirsiniz.

<!--nextpage-->
<h2><!--pagetitle:I SPY-->I SPY Spooky Mansion</h2>
<a href="http://onurbaykal.com.tr/wp-content/uploads/2010/05/ispy.jpg"><img class="alignleft size-medium wp-image-1781" title="ispy" src="http://onurbaykal.com.tr/wp-content/uploads/2010/05/ispy-300x200.jpg" alt="" width="300" height="200" /></a>I SPY, sanki İngilizce öğretmek ile nesne bulmayı birleştiriyor gibi. Size tekerleme şeklinde bir cümle okunuyor. Siz de nesneleri bu tekerlemeye göre buluyorsunuz. Tabii böyle olunca bir bölümde bulacağınız nesne sayısı azalıyor. Bu yüzden oyunun biraz kısa olduğunu söyleyebiliriz. Fakat yine de oyundaki mekanlar göze güzel gözüküyor. Türe meraklıysanız oynayın diyebileceğim bir oyun. $0.99''lık fiyatı ile el de yakmıyor.

<!--nextpage-->
<h2><!--pagetitle:Jewel Quest Mysteries-->
Jewel Quest Mysteries: Curse Of The Emerald Tear</h2>
<a href="http://onurbaykal.com.tr/wp-content/uploads/2010/05/jewelquest.jpg"><img class="alignleft size-medium wp-image-1782" title="jewelquest" src="http://onurbaykal.com.tr/wp-content/uploads/2010/05/jewelquest-300x200.jpg" alt="" width="300" height="200" /></a>Bu oyunu henüz bitirebilmiş değilim ancak yapımcısının büyük olmasından dolayı iyi bir oyun olduğu açık. Nesne bulmanın yanında bulmaca ögeleri de oyun boyunca yedirilmiş. Oyunun müzikleri ve geçtiği mekanlar gayet güzel. Fakat bir miktar karışıklık olduğu da açık. Tamam nesne bulmayı zorlaştırmak istiyorsunuz da bunu çok dağınık olmayan ortamlarla da zorlaştırabilirsiniz. $0.99'lık fiyatı ile uygun bir oyun.

<!--nextpage-->

<!--pagetitle:Civil War-->
<h2>Civil War: Hidden Mysteries</h2>
<a href="http://onurbaykal.com.tr/wp-content/uploads/2010/05/civilwar.jpg"><img class="alignleft size-medium wp-image-1783" title="civilwar" src="http://onurbaykal.com.tr/wp-content/uploads/2010/05/civilwar-300x200.jpg" alt="" width="300" height="200" /></a>Buckingham Palace oyununu yapan firmanın bir başka oyunu. O firmanın birkaç nesne bulma oyunu daha var ama henüz oynayabilmiş değilim. Bu oyunda Amerikan iç savaşının büyük savaşlarını öğreniyoruz. Tarihi yönünün yanında daha sık olarak karşımıza bulmacalar çıkıyor. Oyundaki bulmaca şifre çözmeye yönelik olduğundan İngilizce bilgisi gerekiyor (hoş oyunu oynamak için de gerekiyor, nesne isimleri buradaki tüm oyunlarda İngilizce). Mekanların boşluklarının biraz uydurma doldurulduğu hissine kapıldım ama oyunu kötü hale getiren bir olay değil bu. Bu oyunda $4.99 olduğundan uzaklaşın diyorum. Çok pahalı be!

<!--nextpage-->

<!--pagetitle:Natalie Brooks-->
<h2>Natalie Brooks 2: The Treasures of the Lost Kingdom</h2>
<a href="http://onurbaykal.com.tr/wp-content/uploads/2010/05/nbrooks.jpg"><img class="alignleft size-medium wp-image-1784" title="nbrooks" src="http://onurbaykal.com.tr/wp-content/uploads/2010/05/nbrooks-300x200.jpg" alt="" width="300" height="200" /></a>Bu oyun diğerlerinden biraz daha farklı. Burada bahsettiğim diğer oyunlarda herhangi bir konu yoktu. Ancak bu oyunda bir konu da var. Ayrıca oyunun grafikleri daha önceden çizilip kaydedilmiş etkisi yaratmıyor. Oyunun bir 3D motoru olduğu açık. Bu artı yönler bir araya gelince daha iyi bir hidden object oyunu karşımıza çıkıyor. Adam gibi bir amaç için nesne bulmak gibisi yok. Oyun $2.99'luk fiyatı ile çok pahalı da değil. Tavsiye edebileceğim bir oyun. Unutmadan, oyunun Avrupa dilleri desteği de var, ne işinize yarar bilemiyorum ama söylemekte fayda var.

<!--nextpage-->

<!--pagetitle:Wally-->
<h2>Where's Wally? The Fantastic Journey</h2>
<a href="http://onurbaykal.com.tr/wp-content/uploads/2010/05/wally.jpg"><img class="alignleft size-medium wp-image-1785" title="wally" src="http://onurbaykal.com.tr/wp-content/uploads/2010/05/wally-300x200.jpg" alt="" width="300" height="200" /></a>"Where's Wally?" 1980'lerden beri yayınlanan bir çocuk kitabı serisi. Sanırım ben de televizyonda bir kaç çizgi filmini izledim ama emin olamıyorum. Oyun da bahsettiğim kitaplardaki karakterlerle oynanıyor. Size nesne adı vermek yerine nesnenin ufak bir resmini veriyor. Tabii bunun pek bir faydası yok. Çünkü harita çok karışık. Hatta oyunun son bölümünü çok karışık olduğu için oynamayı reddettim! Zaman sınırlaması olunca ben hidden object oyunlarından zevk almıyorum. Zor oyun istiyorsanız oynayın. iPad'iniz varsa yakında iPad'e de çıkacakmış. Orada daha rahat oynanır belki. Oyun £1.79 yani sadece İngiltere'de satılıyor.

<!--nextpage-->

<!--pagetitle:Women's Murder Club-->
<h2>Women's Murder Club: Death in Scarlet</h2>
<a href="http://onurbaykal.com.tr/wp-content/uploads/2010/05/muderclub.jpg"><img class="alignleft size-medium wp-image-1786" title="muderclub" src="http://onurbaykal.com.tr/wp-content/uploads/2010/05/muderclub-300x200.jpg" alt="" width="300" height="200" /></a>James Patterson'ın çok tutulan aynı isimli polisiye kitap serisinin ilk iPhone oyunu. Bir bölüm için süre sınırlaması var ama çok da az bir süre değil. Bir cinayeti çözmeye çalışıyorsunuz. Oyunun kısmen kısa olduğunu söyleyebilirim. Ben bir oturuşta bitirdim. Eğer bu kitap serisini daha önce okumuşsanız (Türkçe yayınlanmadı sanırım) veya dizisini izlemişseniz (13 bölümlük bir sezon yayınlanmış) bu oyunu mutlaka oynayın derim. Eğer polisiyeye özel bir ilginiz de varsa oynamanızı tavsiye ederim. Onun dışında pek de özelliği olmayan bir nesne bulma oyunu. Hatta sadece oyunu uzatma için nesne bulma oyunu olmuş. Bu yazıyı yazdığım sıralarda $1.99'dan indirimli olarak satılıyordu.
