---
layout: post
title: The Social Network
date: 2010-10-31 22:07
comments: true
categories: ['sinema']
rating: 4.5
---
<img class="left" src="http://onurbaykal.com/uploads/2010/10/social-network.jpg" alt=""/>
Herhalde bu yazıda Facebook'un tarihinden bahsetmem biraz saçma olur. Zaten film Facebook'tan çok Facebook'un nasıl oluştuğunu anlatıyor. Çoğu kişi sadece "şeker çocuk" Zuckerberg'ü biliyor, fakat bu film sayesinde sitenin gelişiminde yaşananları da görmüş oluyoruz. Her ne kadar bu film için gerçeği yansıtmıyor diyor Zuckerberg. Katılıyorum, bence filmde gösterildiği kadar dürüst bir insan değil (bkz. <a href="http://www.businessinsider.com/10-best-executive-f-bombs-2010-5#mark-zuckerberg-founder-and-ceo-facebook-10">dumb fucks</a>). Film neredeyse sadece bu adam üzerine kurulu olduğu için bahsedecek başka bir şey de pek olmuyor maalesef.

Film "The Accidental Billionaire" isimli kitaptan uyarlama. Kitabın yazarının da danışmanı Eduardo Saverin. Filmi izleyenler için bu isim bir anlam ifade edecektir. İzlemeyenler için tadını kaçırmamak adına detay vermiyorum.

Sinematik açıdan pek yorum yapmam doğru olmayacak çünkü dikkatli bir şekilde (ve güzel bir sinemada) izlemedim. Fakat David Fincher'a (Se7en, Fight Club) güvenim tam.

Bu filmi Facebook'a hiç üye olmamış (artık kaldıysa öyle insanlar) izlemese de olur. Fakat girişimciler için yakın zamanda tabu haline getirileceği kesin. Pis herifler. Ben girişimci değilim ama programlama açısından ne yalan söyleyeyim beni de gaza getirdi (ki ben kolay kolay gaza gelmem). Güzel film, izleyin.
<h3>Fragman</h3>