---
layout: post
title: 24 Temmuz: Fired Up, Van Wilder Freshman Year ve Push
date: 2009-07-25 16:40
comments: true
categories: []
---
Film yazılarına bir standart getirmeye başladım sanırım. Film isimleri başlıkta, filmlerin izlediği gün belli. Filmleri izledikten hemen sonra değil de ertesi gün yazıyorum (bkz. <a href="http://onurbaykal.com.tr/hayatsal/23-temmuz-miss-march-marley-me-ve-terminator-salvation">dün</a> aslında evvelki gün izlediklerimi yazdım (bugüne göre evvelki gün)). Bu yazıyı da 25 Temmuz günü yazıyorum. Aslında filmleri dün izledim. Anlatma sırası da izleme sırama göre. Filmleri de şu aralar rastgele seçiyorum. Buyrun filmlere geçelim isterseniz.
<h2>Fired Up!</h2>
<img class="alignleft size-medium wp-image-1073" title="FiredUP" src="http://onurbaykal.com.tr/wp-content/uploads/2009/07/FiredUP-300x171.jpg" alt="FiredUP" width="300" height="171" />Amerikan gençlik filmleriyle ilgili bir yazı yazmayı planladığımdan bahsetmiştim. Yazıyı daha iyi temellere oturtabilmek için taze taze filmler izleyeyim dedim. Örneğin Fired Up, hakkında hiçbir şey bilmediğim bir filmdi. Oyuncularını başka projelerde görmüştüm ama film hakkında bir fikrim yoktu. Ne zaman, nasıl indirdim bilmiyorum. Film gençlik filmi ama çerçevesi daha farklı. Pek çok gençlik filminde erkekler kızları elde etmeye çalışırken bunda zaten başarılı olan erkeklerin "klasik" diyebileceğim bir değişime uğraması hikayesi var. Başta çapkınlar, sonra akıllanıyorlar denebilir. Ponpon kızlarla beraber yarışmaya katılıp, tek eşliliği, takım ruhunu keşfediyorlar diyebiliriz. Kahramanların bariz karakteristik değişiklikler yaşadığı filmlerden nefret ediyorum. Güzel bir film değil. İzlemenize gerek yok.
<h2>Van Wilder Freshman Year</h2>
<img class="alignright size-medium wp-image-1074" title="van wilder freshman year" src="http://onurbaykal.com.tr/wp-content/uploads/2009/07/van-wilder-freshman-year-300x199.jpg" alt="van wilder freshman year" width="300" height="199" />Yine Amerikan gençlik filmi. Fakat Fired Up'tan çok daha farklı. Van Wilder bir seri. Seriden daha önce haberdar olmuştum fakat filmleri izlememiştim. 2009 çekimi olan filmlerini ele geçirdim. Seriye başladım. Serinin diğer filmlerini izleyip izlemeyeceğim konusunda bir şey diyemiyorum. Çünkü bu film Fired Up'tan da kötüydü. Tabii yeni şeyler öğrendim (Amerika'da askeri eğitim veren üniversiteler olduğunu mesela). Liseyi bitirdikten sonra aile geleneği haline gelmiş üniversiteye giden Van, üniversitenin baskıcı yönetimine baş kaldırıp üniversiteyi istediği hale getirmeye çalışıyor. Bana böyle sinema köşesi yazarı gibi cümleler kurma fırsatı vermeyin. Gerçekten rahatsız oluyorum!
<h2>Push</h2>
<img class="alignleft size-medium wp-image-1075" title="Push-Movie-Photo_10" src="http://onurbaykal.com.tr/wp-content/uploads/2009/07/Push-Movie-Photo_10-300x200.jpg" alt="Push-Movie-Photo_10" width="300" height="200" />Push hakkında 1-2 laf duymuştum. İlginç, güzel benzeri sözlerdi sanırım. Push gerçekten ilginç bir film. Heroes'dan alışık olduğumuz özel yetenekleri dünyaya daha iyi sindirmişler. Daha ilginç yetenekler, daha güzel efektler, çok daha iyi bir senaryo, daha iyi oyunculuk ve tam tadında bırakan süre. Evet, film konusu yönüyle Heroes'a çok benziyor ancak senaryo olarak soygun filmlerini aratmayacak bir kalitede. Imdb'den bakmadım ama oyuncularını ünlü yapımlarda görmedim ben. Bazen görüp çıkartamayabiliyorum da. Şu an üşendiğim için bakıp bir şey diyemiyorum. Filme dönecek olursam, ikincisinin de yolda olduğunu tahmin ediyorum. Güzel bir film. Yukarıdaki filmler yerine bunu izleyin daha iyi. Çok adı duyulmasa da aslında kaliteli bir yapım. Tavsiye ederim.
