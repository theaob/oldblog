---
layout: post
title: The Pirates Of Silicon Valley
date: 2008-06-27 21:06
comments: true
categories: []
---
<h3>4/5 Biyografi / Drama imdb notu : 6.8</h3>
The Pirates of Silicon Valley (filmin adını bundan sonra sarf etmeyeceğim. canım kısaltmak da istemiyor) Apple’ın ve Microsoft’un kuruluş ve gelişimini anlatan bir film. Yeni bir film değil ama yine de belirli bir zamana hitap etmediği için her zaman izlenebilir.

Film Apple’ın kurucusu Steve Jobs ve Microsoft’un kurucusu Bill Gates üzerine yoğunlaşmış. Sadece işleri değil özel hayatlarıyla da ele alınmışlar. Örneğin filmde Microsoft’un CEO’su Steve Ballmer çok eğlenceli bir karakter olarak yansıtılmış. Steve Jobs’ı tanımadığım için bir şey söyleyemeyeceğim. Bill Gates ise sanki tüm bu yarışı bir poker oyunu gibi götürmüş. İki şirket de Xerox’dan fare ve arayüz çalmışlar. Aslında önce Apple Xerox’tan çalmış sonra Microsoft da Apple’dan. Açıkçası bilgisayarla biraz yakınlığı olan birinin zevk alarak izleyebileceği bir film.

Puanlamaya gelince hala bir sistem yok. O yüzden hala kafama göre veriyorum. Belki bir süre sonra yorumlara göre sistem koymayabilirim de. Açıkçası filmin konusu benim ilgilendiğim bir alandı. O yüzden film ilgimi canlı tuttu. Ayrıca daha önce bilmediğim şeyler de öğrendim. Açıkçası daha yüksek puan alabilirdi ama tarafsız düşünmeye de çalıştım. Film bilgisayarla alakası olmayan insanlara hiçbir şey ifade etmeyecektir. O yüzden puanı biraz düşürdüm. Kısacası ilgiliyseniz kaçırmayın derim.
