---
layout: post
title: Ay&#305;n &#304;ncileri : Nisan 2010
date: 2010-05-05 22:39
comments: true
categories: []
---
<strong>siyasi bıyıklar</strong>

Siyasi bıyıklar üçe ayrılır: sağ, sol ve burma. Badem yağı sürmeden siyasi olmaz ama.

<strong>14+6 ayakta minibüs yolculugu</strong>

Hani matematik evrensel bir dildi? Al işte. Nasıl bir canlı hayal ediyorsun anlamadım ki 14+6 ayağı olsun. 20 mi ne? 40 ayak var da onun minibüste işi ne. 20 kişi birden minibüse çok rahat sığar yani anormal bir durum yok bunda.

<strong>90 larda atv ingilizce çocuk</strong>

A-Takımıdır o. Tartışma programı olan değil. Aksiyon dizisi A-Takımı. Hangi kanaldaydı hatırlamıyorum ama. Senelerce televizyonda ingilizce çocuk göremedim ya ben ona yanıyorum. Sene olmuş 2010. Cık cık cık.

<strong>ammyy sürekli çalıştırma</strong>

Ben mi Türkçe konuşmuyorum yoksa dil mi çok çabuk değişiyor? Yoksa benim anlamadığım bir cinsel bir şeyler mi var orada? Kapat arada bir dinlensin, sürekli çalıştırma.

<strong>asosyallik başladı</strong>

Öyle ya ne yapalım. Bir gün biter elbette. Google'a sonuç vermiyorsun, sen soruyorsun o sana sonuç veriyor. Ters herif.

<strong>ayakta kalan şirketler hangi işlerle uğraşır</strong>

Simit satıyorlar, ayakkabı boyuyorlar. Ekmek aslanın sindirim sisteminde şimdi.

<strong>balzer makina galaksi 666</strong>

Herhalde Balzer marka 666 model galaksi makinesi arıyorsunuz veya sadece kafanız iyi. Bence kafanız baya baya iyi.

<strong>başarı sabah erken kalkmakla başlar</strong>

Her sabah 6'da kalkar çiğ bıldırcın yumurtamı yerim. Adam Google'a ders vermeye girmiş zaten. Her başarılı erkeğin arkasında da bir kadın varmış diyorlar. Bence onu da yay etrafa.

<strong>bi insan hergün saçmalama ya bu ne büyük başarı</strong>

Tüm Nisan ayı boyunca iki kere yazı yazmışım e insaf be! Bir de daha farklı aramalar yaparsan daha saçma şeylere ulaşabilirsin diye düşünüyorum.

<strong>bir zamanki meslekler adını ve bu mesleklerin neden kalktığı</strong>

Mesela baytar kaba diye kullanımdan kalkmış. Hayır sorgu düzgün olsa aradığını bulursun da çok saçmalamışsın be abi.

<strong>bira şişesinin kamyon yapımı</strong>

Şişeler eritildikten sonra elde edilen cam ile camdan kamyonlar yapılır. Tabii bu kamyonlar fazla büyük ve hassas olduklarından dolayı sadece süs olarak kullanılır.

<strong>birayı sevmenin yolları</strong>

Sevmiyorsan zorlama sevemezsin. Başka alkollü içecekleri dene derim. Bira bize kalsın.

<strong>blog kendimi anlattığım bir yazı</strong>

Burada seni anlattığımı zannetmiyorum. Tanıyor olsam belki adın geçer ama tahminle kim olduğunu da bilemem ki.

<strong>bu yazıyı okurken yandakı resım dönecek</strong>

Çok şey istiyorsun ama. Yanda resim yok bu yazıda ne yapacağız şimdi? Kusura bakma senin için resim koymaya niyetim yok.

<strong>engellenemeyen porno site adresleri</strong>

Sınır tanımaz pornocular derneği var. Önce ona üye oluyorsun onlar sana engellenmemiş adresleri aylık olarak gönderiyorlar.

<strong>eskişehir modern mi tutucu mu</strong>

Kime göre neye göre? Bana göre değil bir başkasına göre öyle. Mahalleden mahalleye değişiyor diyorlar. Gidip görmek lazım bence.

<strong>facebook taki resimleri bilgisayara kayıt etme programı küçük boyutlu</strong>

Programı buldun da küçük boyutlusu kaldı. Sağ tıklayıp resmi kaydetsen? Olmuyor mu? Bence sen beğendiğin kızların resimlerini kaydetmek istiyorsun. Pis herif.

<strong>gelmedin kendimi farmville verdim</strong>

Bu ayın lafı da bu! Nasıl bir özlemse artık adam kendini Farmville'e vermiş. Yapmayın, etmeyin kendinize yazık etmeyin.

<strong>ipad telefon özelliği varmış</strong>

Hadi canım! Öyle miymiş? Tamam da niye bunu aratıyorsun ki? Öyle bir özellik de yok yani. Boşver iPad'i, iPhone al.

<strong>jedi academy tespit edilemedi</strong>

Belirli bir yaşa gelince gerçek ile hayal arasındaki çizgiyi fark etmek gerektiğine inanıyorum. Ama sen yanlış yerde arıyorsun. Jedi Academy Google'da değil, Yavin 4'ye. O da uzak çok uzak bir galakside. Hayırlısı diyelim.

<strong>koalaların nesli tükendi</strong>

Yok abi demin Gençlik Parkı'nda gördüm bir tane. Gayet kanlı canlıydı. Şimdi bahar ayları ya çiftleşme falan derdinde onlar ortalıkta gözükmüyorlardır.

<strong>kurstan dosyamı aldım sonra</strong>

Dosyayı damgalat, sonra muhtarlıktan ilmuhaber al. Sonracığıma hepsini Sakarya'da bir varilde yak. Bütün bunları yaparsan kulaklarının kepçeliği geçecek ama ağzın çemçürecek. Onun çözümü ise bambaşka bir hikaye. Onu gelecek ay anlatayım.

<strong>lisede saç uzatmak serbest mi</strong>

Yok abi değil. Üniversite senin dediğin. Uzun görünümlü kısa saçlar (veya tam tersi) müdür ve müdür yardımcılarından kaçabilir.

<strong>neden oyunlar oynuyorsunuz</strong>

Uzaylısın herhalde sen. Oynamadın mı hayatında hiç oyun? Keyif verici madde arat bence. Oyundan ekmek çıkmaz.

<strong>otostop çekiyorum kendi içimde bakalım nereye kadar gidecek</strong>

Ayın bir diğer lafı da bu. 4 ay boyunca otostop çektikten sonra derin anlamlar verdi bana. Yapacak yorum bulamıyorum.

<strong>polis açıdan nano teknoloji</strong>

Kanıt peşinde falan izliyorsun süper. Kültürlüsün eyvallah ama abi Google kullanmayı öğren be!

<strong>saklambaç körebe gibi oyunları videosu</strong>

Oha! Kısa filmde veya benzer bir şeyde kullanacaksan eyvallah ama başka birşeyse tekrar oha! Oha oha oha!

<strong>savaş yönetme ama oynamayacaksın</strong>

İkinci dünya savaşı var, körfez de vardı taze bitti. Rome Total War falan oyna.

<strong>the doors filimlerini izlemek istiyorum</strong>

Ben de tekrar izlemek istiyorum. Oldu mu şimdi? İşim gücüm var oturup 2 saatlik filmi izleyeceğim bir de.

<strong>uzaylı onur</strong>

Şiiişt! Yüksek sesle söyleme!

<strong>şöförle konuşmanın tehlikeleri görsel</strong>

Otobüs durdurup bağcıklarını bağlayıp otobüse binmez isen şoför sana neler neler yapar tahmin edemezsin.
