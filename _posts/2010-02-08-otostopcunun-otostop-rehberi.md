---
layout: post
title: Otostop&#231;unun Otostop Rehberi
date: 2010-02-08 22:25
comments: true
categories: []
---
<p><img style="display: inline; margin-left: 0px; margin-right: 0px" title="otostop" alt="otostop" align="left" src="http://onurbaykal.com.tr/wp-content/uploads/2010/02/otostop.jpg" width="156" height="156" /> Bir “Otostopçunun Rock’n Roll Rehberi” vardı demeyin veya deyin de ne siz sorun ne ben söyleyeyim. Sadece isim benzerliği var başka bir şey yok. Bildiğiniz gibi haftanın beş günü yağmur, çamur, kar, kış, soğuk, rüzgar demeden ODTÜ’ye gidip geliyorum. Evden A1’e gitmek zaten ayrı bir problem (bkz. <a href="http://onurbaykal.com.tr/hayatsal/belediye-otobs-felsefesi-ve-ayakta-gitme-yntemleri/">Belediye Otobüsü Felsefesi ve Ayakta Gitme Yöntemleri</a>). A1’den Teknokent’e gitmek ise tamamen farklı bir problem. Sabah erken gittiğim için ve akşam da semt servislerini kaçırdığım için ODTÜ otobüsleri yerine farklı ulaşım yöntemlerini kullanmaya başladım. Monorail çalışmadığı için raylar üzerinde yürümekten başka bir teknolojik çözüm bulamadım. Yürü yürü de bir yere kadar. Soğuk havalarda ve yağmurda hiç çekilmiyor. Çözüm tabii ki otostop oldu çıktı. Kampüsü olmayan bir üniversitede okuduğum için otostop kültürüne pek bir yakınlığım yoktu. Ancak bir süre otostopçuları izledikten sonra ve kendim de otostop çekmeye başladıktan sonra kendimi biraz bilgilendirici bir yazı yazabilecek seviyede hissettim. Şimdilik sadece ODTÜ sınırları içerisinde otostop çekmiş olsam da gelecekte daha farklı konumlarda çekeceğim otostoplarla otostopçuluğum pekişecektir. Şimdi ise kısa kısa otostopçular için öneriler, tavsiyeler vereyim. Tekrar ediyorum, bu yöntemler ODTÜ’de görülüp denenmiştir. Başka yerlerde aynı geçerlilikte olacağını zannetmiyorum.</p>  <ul>   <li><img style="display: inline; margin-left: 0px; margin-right: 0px" title="Hitchhike_to_Transilvania" alt="Hitchhike_to_Transilvania" align="right" src="http://onurbaykal.com.tr/wp-content/uploads/2010/02/Hitchhike_to_Transilvania.jpg" width="240" height="158" /> Otostop çekmek için baş parmağınızı yukarı kaldırıp kolunuzu yola doğru uzatmanız yeterlidir. Ancak bu mesaj ODTÜ içerisinde dışarıya gitmek için (genellikle Kızılay veya Bahçeli) otostop çekiyorum anlamına gelir. ODTÜ içerisinde bir yere gitmek isteniliyorsa baş parmak aşağıya bakıyor olmalıdır.</li>    <li>Otostopçu gitmek istediği konuma nasıl gidildiğini bilmelidir. Bazen sadece yol bulmak için otostopçu alan şöförler olabilir. Tabii ki kaybolduğu için otostop çekenlere rastlamak da mümkündür ama otostopçunun yolunu bileni mübahtır.</li>    <li>5 dakikadan uzun süren bir mesafede otostopçu kendisini alanla iletişim kurmalıdır. Ancak burada dikkat edilmesi gereken nokta konuşmayı otostopçunun değil şöförün başlatmasıdır. Otostopçu ancak “serbest”, “yandı” gibi ünlemler kullanmalıdır.</li>    <li>Otomobilde şöförün istediği konuşulur, istediği dinlenir. Radyoyu değiştirmesi için veya başka bir müzik açması için öneri yapmanız otostopçu almayan bir şöför daha yaratmanız anlamına gelir.</li>    <li>Otostopçu kendisini alana karşı saygılı olmalıdır. Eğer kendisinden büyükse veya bayansa “siz”, kendi yaş grubunda ise “hocam” ile seslenmelidir.</li>    <li>Otostopçu almak amacıyla duran aracın şöförüne bir an önce nereye gittiği sorulmalıdır böylece gereksiz bekleme süresı kısaltılmış olur.</li>    <li>Grup olarak otostop çekmek tek başınıza otostop çekmekten daha zordur. Bir grup için ideal sayı üçtür. Üçten fazla kişi araçların durmamasına, dursa bile herkesi alamamasına neden olabilir.</li>    <li>İstatistiksel olarak bir kız otostop çektiği zaman daha çok otomobil durduğu kanıtlanmıştır. Buna göre yanınızda birini bulundurmanız gitmek istediğiniz yere erken ulaşmanızı sağlayacaktır.</li>    <li>Bir araca grup olarak binilmişse otostopçuların kendi aralarında konuşması hoş karşılanmaz. Konuşulabilir ancak kısık ses ve yerinde sohbet aşılmamalıdır.</li>    <li>Varılmak istenen noktaya yaklaşıldığında kibar bir şekilde inilmek istediği belirtilmelidir. Eski türkçe kelimeler kullanılması faydalıdır. Örn. müsait, elverişli, latifçe…</li>    <li>Yolculuk sona erdiğinde teşekkür etmek ve günün saatine göre vedalaşmak gelecek otostopçular için yollar yaratır. Otostopçuyu koruyalım, korumayanları uyaralım.</li>    <li>Son olarak bir otostopçu, otostopçuluk günlerini geride bıraktığında otostopçu almalıdır. Eğer almıyorsa kendisi haramzadedir.</li> </ul>
