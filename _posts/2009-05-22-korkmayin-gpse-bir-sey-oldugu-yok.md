---
layout: post
title: Korkmay&#305;n GPS&#8217;e Bir &#350;ey Oldu&#287;u Yok
date: 2009-05-22 09:11
comments: true
categories: []
---
<p><img style="border-bottom: 0px; border-left: 0px; margin: 0px 5px 5px 0px; display: inline; border-top: 0px; border-right: 0px" title="090519-gps-02" border="0" alt="090519-gps-02" align="left" src="http://onurbaykal.com.tr/wp-content/uploads/2009/05/090519gps02.jpg" width="240" height="288" /> İki üç gündür internette GPS sisteminin 2010 yılında çökebileceği konuşuluyordu. Aslında böyle bir durum yok. Olay tamamen habercilikten anlamayan basın yüzünden bu hallere geldi. İşin aslı 2010 yılında %5, 2011 yılında %20lik performans düşüşleri. Bunun nedeni de uydu sayısı ve bakım sorunları. İşin detayına giriyorum. GPS sisteminin çalışabilmesi için 24’ten fazla uydu bulunması gerekiyor. Bu sayı 24’ün altına düştüğünde sistemde sorunlar oluşuyor. Fakat şu an sayı 31. Yani herhangi bir sorun yok. 12 tane gönderilmeye hazırlanan, 36 tane de plan aşamasında olan uydu var. Tabii bunlar sadece Amerikan GPS uydu sayıları değil. Asıl kullanılan sistem Amerikan Ordusu tarafından kontrol edilen uydulardan oluşuyor. Amerikan Ordusu’nun yeni GPS uyduları gönderme planları var. Büyük gecikmeler ve bütçe aşımları olduğu doğru ancak bunlar hiçbir şekilde sizin GPS kullanımınızı etkilemiyor. Amerikan Ordusundan gelen açıklamalar da (ilginçtir bu açıklamalar Twitter üzerinden olmuş) yeni uydu planlarını doğrular yönde. 1995’ten beri performans sorunları yaşamayan bir sistem mevcut. Bir yenileme yapılır mı onu bilemiyorum. </p>
