---
layout: post
title: Mamma Mia!
date: 2009-06-16 23:25
comments: true
categories: []
---
<img class="alignleft size-medium wp-image-854" title="mamma_mia_10" src="http://onurbaykal.com.tr/wp-content/uploads/2009/06/mamma_mia_10-300x240.jpg" alt="mamma_mia_10" width="300" height="240" />Bu sene çok fazla film izlemedim. Dizilere verdim kendimi. Hatta geçen yazdan beri böyle sanırım. <a href="http://www.bunalti.com/?p=13480">Stargate SG-1</a>'ın tüm 10 sezonunu izleyince film izlemeye fırsat kalmadı. Arada birkaç film izledim ama daha önceki performansımın çok altında kaldım. Önceden Film Yorum'a da yazı yazıyordum. Onu da bıraktım. Fakat yazı yazmayı, yorum yapmayı seviyorum. Arada gözüme çarpan filmleri, dizileri de buradan yazmaya devam edeceğim. Müzik de <a href="http://onurbaykal.com.tr/hayatsal/the-beatles-seytanin-ilk-islerinden">yazdık</a>. Bakalım blog bir yerlere gidiyor. Varınca beraber görürüz.

2008 yazında sinemalara girdiği düşünülürse bu tarihe kadar izlememiş olmam ilginç. Yeni filmleri izliyordum o zamanlar. Film hakkında çok fazla bir şey duymamış olmam da ilginç. Yani film vizyona yeni girmiş bir statüde kalmış. İyi de oldu. Yorum falan dinlememek lazım, önyargı oluşuyor.

Mamma Mia!'dan bahsedeyim. Film tamamen ABBA grubunun şarkıları üzerine kurgulanmış. <a href="http://filmyorum.wordpress.com/2008/08/13/across-the-universe-yorum/">Across The Universe</a> de öyleydi. Böyle müzikaller iyi yapılırsa çok fazla gelecek vaadediyor. Romantik bir içeriği olmasına rağmen müzikal olarak çekilince ilginç bir sonuç olmuş. Bana ABBA'nın parçalarını sevdirdi. Şimdi yazıyı yazarken Fizy'den dinliyorum. Müzikleri de elde etmeliyim.

Filmde ana karakterler bir acele içinde yansıtılmışken, yan karakterler de hafif kalmış. Meryl Streep ve Pierce Brosnan öne çıkarken yardımcı oyuncuları arkaplana itilmiş. Hoş zaten genellikle filmlerde ana karakterlerin yanında yardımcılar yedirilir. Bu filmde nedense gözüme battı. Amanda Seyfried'ı beğenmedim. Meryl Streep'e benziyor diye rolü kapmış sanırım. Oyunculukları kapatmadan önce Christine Baranski ve Julie Walters'den de bahsedeyim. Christine Baranski zaten Big Bang Theory'deki rolüyle kendini kanıtladı. Julie Walters bu filmde nedense eşcinsel gibi bir karakterdi. Çok ısınamadım. Bu yazıyı yazarken imdb'de bu ablamın yeni Harry Potter filminde oynadığı dedikodusu vardı. Eğer oynarsa pek bir ünlenecek. O dansçılara da diyeceklerim var. Halktan mı toplamışlar ne yapmışlar. Beğenmedim.

Film Yunanistan'da geçiyor. Orada mı çekilmiş bilmiyorum. Araştırmaya da üşeniyorum. Ortam falan güzel ama kullanılan ortam Maeve Binchy romanlarından çıkmış gibi. Güzel tatil yapılacak bir ortam var. Bunun dışında yönetmenin çekim yöntemlerinde beni rahatsız eden bir durum olmadı. Çekim açıları güzeldi. Senaryosu klasik değildi. Başta tahmin ettiğim şekilde sonuçlanmadı. Çok sık gördüğüm bir olay değil.

İzlenebilir bir film. Müzikal seviyorsanız iyi gidecektir. Romantik film severler de izleyebilir. Fakat mutlaka görmenizi gerektirmiyor. Keyifli seyir sunuyor. Zaman geçirmek için de izlenebilir.
