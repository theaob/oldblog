---
layout: post
title: Netbook Se&#231;imi
date: 2009-05-09 15:50
comments: true
categories: []
---
<p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="ASUS_Eee_White" border="0" alt="ASUS_Eee_White" align="left" src="http://onurbaykal.com.tr/wp-content/uploads/2009/05/asus-eee-white-alt.jpg" width="178" height="153" /> Eğer bir netbookunuz yoksa o ufak aletlerin ilginizi çektiğini söyleyebilirim. Şahsen benim bir masaüstü bilgisayarım iki tane de dizüstüm var. İnanın bir netbook benim de hayallerimi süslüyor. Hafif, küçük ve kullanışlı. Sık sık internetteyseniz veya ömrünüz yollarda geçiyorsa bu aletler gerçekten hayat kurtarabiliyor. Fakat piyasada o kadar çok model o kadar çok çeşit var ki seçim yapmak neredeyse imkansız. Kusura bakmayın ben de burada model tanıtmayacağım. Ama bir netbookta ne aradığımı anlatacağım ki sizin de seçiminizde bir faydam olsun, ben de kendi alacağım netbookta bu özelliklerden taviz vermeyeyim. </p>  <p>Aslında bu yaptığım ne kadar doğru bilemiyorum çünkü herkesin kullanım amacı farklı. Bilgisayar seçmek çok kişisel bir şey. Başkalarına danışmaktansa burada yapacağım gibi istediğiniz özellikleri listeleyip ondan sonra ürünlerde eleme yapmanız sizin için faydalı olacaktır. Bu yazı bu eleme yöntemi için de bir örnek oluşturabilir. Buyurun bu yazıda vereceğim bilgileri istediğiniz gibi kullanın (yazıyı çalın demiyorum örnek alın diyorum).</p> <!--more-->  <h3>Mat Ekran</h3>  <p>İki notebookumun ekranı da parlak ekran. Peki mat ekranın özelliği ne ki parlak ekran tercih etmiyorum? Parlak ekran ile güneşe karşı bilgisayar kullanmak neredeyse imkansız. Ekran parlaklığı en yüksek seviyedeyken bile ekranı görmek çok zor. Fakat mat ekranda ışık daha az yansıdığı için güneşten dolayı ekranı görememe çok aza iniyor. Netbook da sonuçta illa kapalı alanda kullanacağınız bir araç değil. Açık havada da kullanamadıktan sonra taşınabilir bir bilgisayarın çok fazla faydası olmuyor.</p>  <h3>Klavye</h3>  <p>Netbookların kasaları ufak olduğu için klavyeleri de bu kasalara uygun şekilde küçük tasarlanıyor. Fakat Türkçe klavyede bazı tuşlar (ş,ğ gibi) normal tuşlardan daha ufak oluyor. İletişim kurabilmeniz için yazı yazmanız gerekiyor. Yazı yazarken acı çekmektense baştan klavyeyi kendinize göre seçmeniz daha uygun olacaktır. Şimdilik netbooklarda macbooklarda olan klavye tasarımı yok ancak bazı firmalar kendi notebooklarına koymaya başladılar. Açıkçası ben bu şekilde bir netbook da bekliyorum.</p>  <h3>Pil Ömrü</h3>  <p>Benim için pil ömrü çok önemli. Bilgisayarlarımdan birinin pili ölü o yüzden çok kısa süre kullanabiliyorum. Bu da beni priz kullanmaya bağımlı hale getiriyor. Oysa pek çok kafe ve restoranda priz bulmak bir işkence. Bu da benim bilgisayar kullanabildiğim yerleri kısıtlıyor. Eğer pil ömrüm yeteri kadar uzunsa böyle bir kısıtlama olmuyor doğal olarak. Netbooklarda pil ömrü oldukça uzun. Tabii bunu sağlamak için 6 hücreli pil tercih etmek gerekiyor. Bu bilgisayarın ağırlığını ve fiyatını arttırsa da kullanım olanağınızı da arttırıyor.</p>  <h3>Ekran Boyutu</h3>  <p>Açıkçası ben ekranda büyüklük aramıyorum. Şimdi 9 inçten büyük ekranlı netbooklar hazırlanıyor. Bunlar hem ağırlığı hem fiyatı arttıracak hem de pil ömrünü düşürecek. Film izlemek için kullanacaklar için belki büyük ekran çok iyi gelecektir ama ben PSP’de de film izledim. Küçük ekran film zevkinizi o kadar çok baltalamıyor. Tabii bu benim kişisel görüşüm. Sonuçta bu da bir bilgisayar gidip 7 inçlik modellerden alırsanız çok fazla acı çekeceğinizi söyleyebilirim. Bence 9 inçe yakın olan modeller ideal. Ne çok büyük ne çok küçük.</p>  <h3>Ses Kalitesi</h3>  <p>Böyle ufak cihazların dahili hoparlörlerinin kalitesi de ufak oluyor. Elbette daha iyi hoparlörlü modeller vardır ama bunun daha iyi bir çözümü var : kulaklık. Eğer kalabalık mekanlarda ses çıkaran işlemler yapacaksanız kulaklık kullanmayı öğrenmelisiniz. Hem kendi zevkiniz için hem de insanlar için. Hiç kimse sizin gürültünüzü çekmek zorunda değil. Tren, otobüs, otomobil, uçak vs. gibi taşıma araçlarında olabildiğince sessiz olmanız en iyisidir.</p>  <h3>Hard Disk Boyutu</h3>  <p>Bence SSD’ye kanmayın. Çok büyük alan sunmamakla beraber pil ömrüne de çok fazla katkısı yok. Evet performans açısından iyi ama netbookta performans arıyorsanız yanlış sulardasınız demek zorundayım. 120 GB ve üstü hard diskler yeterli olacaktır. Hatta kullanımınıza göre 40 GB veya 80 GB da yeterli olabilir tabii. Ben yanımda fazla dosya taşımayı seven birisi olduğumdan mutlaka izlenecek ve dinlenecek materyaller bulunduruyorum. Tabii başta dediğim gibi sizin kendi kullanımınıza göre ihtiyacınız da farklı olacaktır.</p>  <h3>İşletim Sistemi</h3>  <p>Sizi bilmem ama&#160; ben netbook alırsam kesinlikle Windows 7 kullanacağım. Tamam Linux da kullanılabilir bir işletim sistemi ama yazılım konusunda Windows kadar özgür hissetmiyorum kendimi. Evet özgür yazılımların, yazılım dayatmaları var. Çok fazla tercihiniz yok. Ben Microsoft’u seviyorum ve programlarını da kullanıyorum. Dediğim gibi bu benim tercihim. Windows kullanamayanlar da var. Windows XP yerine Windows 7 tercihim ise performanstan kaynaklanıyor. Hem daha az pil tüketiyor hem de daha çok hız sunuyor. Netbooklar için iyi optimize edilmiş.</p>  <h3>İşlem Gücü</h3>  <p>Netbookların çoğunda Intel’in Atom işlemcisi var. Bu işlemcinin ilk nesli daha çok güç tüketip daha az performans sunuyor. Yeni yeni ürünlerde görmeye başlanan ikinci nesli ise hem daha az güç tüketiyor hem de daha yüksek performanslı. HD video da oynatabiliyor. Netbooklarda onboard (anakartın üzerine gömülü) ekran kartı olduğu için performansı düşük. Bu yüzden işlemciden olabildiğince çok faydalanmak gerekiyor.</p>  <h3>Sonuç</h3>  <p>İstediğim bu özelliklerde bir netbook arıyorum. Piyasada var mı yok mu bilmiyorum. Henüz bir araştırma yapmadım. Ancak istediğim özellikler açık ve net. Ayrıca çok pahalıya mal olacak şeyler de istemiyorum. Belki en ucuz netbooku almayacağım ama kesinlikle bana en uygun netbooku arayacağım. Size de tavsiyem bunun gibi bir liste yapmadan netbook almamanız.</p>
