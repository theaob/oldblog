---
layout: post
title: Date Night, Kick Ass ve Hot Tub Time Machine
date: 2010-06-19 07:30
comments: true
categories: []
---
<h2>Date Night</h2>
<img class="alignleft size-medium wp-image-1822" title="3" src="http://onurbaykal.com.tr/wp-content/uploads/2010/06/3-300x152.jpg" alt="" width="300" height="152" />Date Night, SNL ekibinden gelen bir film. Evli ve çocuklu insanları hedef alarak yapılmış bir romantik komedi olmuş. Fakat film çok ilginç bir şekilde romantik komedi olmak yerine aksiyon işlerine de girişmiş. Pek de başarılı olduğunu söyleyemeyeceğim. Evet güzel bir otomobil sahnesi var ama dediğim gibi aksiyon filmi değil bu. Filmi sırf Steve Carell ve Tina Fey var diye izledim. Eğer SNL izliyorsanız veya baş roldeki oyuncuların hayranıysanız izleyin aksi takdirde bahsedilmeye değer bir film değil.
<h2>Kick Ass</h2>
<img class="alignright size-medium wp-image-1825" title="hitgirl_kickass1-500x3311" src="http://onurbaykal.com.tr/wp-content/uploads/2010/06/hitgirl_kickass1-500x3311-300x198.jpg" alt="" width="300" height="198" />Aklıma gelen tüm süperkahraman filmleri gibi Kick Ass de çizgi romandan uyarlanmış. Bir düşündüm de çizgi romandan uyarlanmamış bir süper kahraman filmi biliyorsanız (Clark?) bana ulaşın. Kick Ass'i Hit Girl fragmanından beri merakla bekliyordum. Beklediğim gibi bir filmle de karşılaştım. Süper güçleri olmayan süper kahramanlar var ve bunlar çocuk! Filmin genel olarak komedi ve aksiyon ağırlıklı olduğu söylenebilir. Ayrıca filmde pek çok ünlü çizgi romana da gönderme var. Süper kahraman filmlerini seviyorsanız, çizgi roman okuyorsanız veya komedi-aksiyon karışımlarından hoşlanıyorsanız bu filmi kaçırmayın derim.
<h2>Hot Tub Time Machine</h2>
<img class="alignleft size-medium wp-image-1826" title="hot-tub-time-machine-movie-review" src="http://onurbaykal.com.tr/wp-content/uploads/2010/06/hot-tub-time-machine-movie-review-300x204.jpg" alt="" width="300" height="204" />Bu filmi daha önce izlediğimi sanıyordum. Blogda da aradım. Fakat izlememişim. Sanırım Frequently Asked Questions About Time Travel ile karıştırıyorum. Ortalama kalitede uzay-zaman sürekliliği (time-space continuum'un Türkçe'si buymuş) komedisi. Andropoz yaşayan bir takım "dedeler" 80'li yıllara geri dönüyorlar. Kolay izlenebilen fakat eğlenceli olmayan bir film. Konusu da gereksiz derecede saçma. Fakat geçmişe gidip bilgini kullanarak zengin olmak bana çok mantıklı gelen bir şey. Herhalde uzay-zaman sürekliliği bu kadar bozulabilirdi. Çok zor durumda kalmadığınız sürece izlememek size hiçbir şey kaybettirmez.
