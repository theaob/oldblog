---
layout: post
title: K&uuml;resel Is&#305;nman&#305;n Bize Etkileri (Blog Action Day)
date: 2009-10-15 08:25
comments: true
categories: []
---
Daha önce burada <a href="http://www.blogactionday.org/">Blog Action Day</a>'den <a href="http://onurbaykal.com.tr/hayatsal/aktiviteler/blog-action-day-2009-iklim-degisikligi/">bahsetmiştim</a>. Kendimi tekrarlamamın bir anlamı yok. Direkt olarak küresel ısınmanın bizi nasıl etkileyeceğine geçeceğim.
<h2>Şarap Yok</h2>
Küresel ısınmayla birlikte şarap için uygun sıcaklıkta olan bölgeler kutuplara doğru yaklaşacak. Bu da demek oluyor ki Fransa ve Türkiye'de şarap üretilemeyecek. Daha kuzey ülkelerinde üretilen üzümlerden şarap üretilecek.
<h2>Baseball Yok</h2>
Belki bu sizi pek etkilemeyebilir ama yine de ilginç bir etki. Baseball sopasının yapıldığı dişbudak ağacının geleceği hem böcekler hem de küresel ısınma yüzünden tehlike altında.
<h2>Kayak Tatilleri Yok</h2>
Kayak merkezleri sıcak iklim yüzünden genelde kapandıkları tarihten daha erken kapandılar. Bazıları aktif oldukları sürenin 3'te 1'ini kapalı geçirdi.
<h2>Kayak Yarışmaları Yok</h2>
Geçen seneki sıcak hava dalgası Uluslararası Kayak Federasyonunun Alplerdeki yarışmaları iptal ederek Avusturya, Sölden'e taşınmasına neden oldu. Kayakçılar yıl boyunca çalışmak için uygun yer bulmakta zorlandı. Oyunun geleceği pek parlak değil.
<h2>Tropik Ada Tatilleri Yok</h2>
Endonezya çevre bakanı yükselen su seviyeleri yüzünden 2030'a kadar 2000 adanın su altında kalmasını beklediklerini açıkladı.
<h2>Somon Yok</h2>
Zaten iklim yüzünden somonların %40'ı kayboldu. Sıcak iklimler 2090'a kadar bu canlıların yaşam alanlarının %41'ini de yok edecek.
<h2>Patates Kızartması Yok</h2>
Sıcak havalar patates ve yer fıstığının yaban akrabalarını öldürerek bu bitkilerin gerekli genetik çeşitliliğe erişemeyerek kuraklığa ve zararlı canlılara karşı dayanıklılığını azaltıyor.
<h2>Sinek Çok</h2>
Sinekler hendeklerde ve çamurda yaşamayı severler. Yüksek sıcaklığı getirdiği kurak dönemlerde bu pislik yuvaları bu hayvanlar için önemli bir su kaynağı haline geliyor. Ayrıca sinek sayısının artması yan türlerin sayılarını da azaltacak.
<h2>Kurbağa Yok</h2>
Sinek sayısının artmasına rağmen kurbağa nüfusunu tehdit eden kurbağa mantarı sıcak havalarla birlikte daha dayanıklı hale gelip daha kolay yayılıyor. Orta ve Güney Amerika'da bilinen 110 türün 3'te 2'si bu mantar yüzünden nesli tükendi.
<h2>Koala Yok</h2>
Karbondioksit oranlarının artması okaliptüs ağaçlarını öldürüyor. Koalalar sadece okaliptüsle beslendikleri için hem yeteri kadar beslenemiyorlar hem de var olan okaliptüslerin de besin değeri daha düşük oluyor.
<h2>Kedi Çok</h2>
Sıcak iklimler kedilerin üreme süresini ilkbaharın da ötesine taşıyor. Daha fazla yavrulayan kediler fazla yavrulara bakamadıklarından bir yandan ölümleri artarken bir yandan da sokak kedisi sayısında bir artış olacak.
<h2>Kuş Yok</h2>
Küresel ısınma nedeniyle Avrupa'da kuşların 3'te 1'i, Avusturalya'da ise kuşların %72'sinin nesli tükenebilir.
<h2>Akdeniz'de Hayat Yok</h2>
Hızlı buharlaşma ve yükselen sıcaklıklar Akdeniz'i daha tuzlu bir deniz haline getiriyor. Artan tuz oranı ise Akdeniz'de yaşayan canlıları tehdit ediyor. Akdeniz'in ölmesi işten bile değil.
<h2>İnsan Yok</h2>
Her yıl 150,000 kişi iklim değişikliğine bağlı sebeplerden ölüyor. Küresel ısınmanın etkisiyle insanlarda kalp krizi, güneş geçmesi, güneş çarpması, deri kanseri, felç, boğulma, alerji, astım, sıtma, dengue ateşi, lyme artriti ve viral enfeksiyonlarda artış bekleniyor.
