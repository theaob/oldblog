---
layout: post
title: Windows 7 XP Modunu Denedim
date: 2009-05-06 13:56
comments: true
categories: []
---
<img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="xpmode-pre-promo" src="http://onurbaykal.com.tr/wp-content/uploads/2009/05/xpmodeprepromo.jpg" border="0" alt="xpmode-pre-promo" width="184" height="115" align="left" /> Evet efendim! Denedim ve sanıyorum ilk bildiriyorum. 5 Mayıs’ta Windows 7 RC 1 kullanıcılara sunuldu ben de hemen indirdim. Türkiye için özelleştirmeler bekliyordum o yüzden daha önce sızdırılan sürümleri indirmedim. Keşke indirseymişim gereksiz yere bekledim. MSDN üyelerine Türkçe olan ve Türkiye özelleştirmeleri olan Windows 7 sunulmuş sanırım. O yüzden Türkçe Windows 7 bekleyenler hayal kırıklığına uğramış olabilirler. Ben de daha önce Türkçe olarak da yayınlanacak demiştim. Bu yüzden sizlerden özür diliyorum. Yazının devamında Windows 7 altında Windows XP modu hakkında bilgiler ve ekran görüntüleri var.

<!--more-->

5 Mayıs’ta Windows 7 RC 1 ile birlikte Windows Virtual PC’nin de deneme sürümü yayınlandı. Windows XP ve Vista’da Microsoft Virtual PC 2007 ile VMWare’de olduğu gibi sanal bilgisayar yaratıp pencere altında kullanabiliyorduk. Ancak ya sıfırdan kurmamız gerekiyordu ya da internetten hazır kurulmuş imajları indirmemiz gerekiyordu. Windows Virtual PC de Virtual PC 2007 tabanlı bir yazılım. Ekstra özellikleri olarak sıfırdan sanal bilgisayar yaratamıyorsunuz. Fakat hazır olarak indirdiğiniz sanal bilgisayarlar işletim sisteminiz ile çok daha entegre çalışıyor. Örneğin taktığınız bir flash diske sanal bilgisayardan da ulaşabiliyorsunuz. Sanal bilgisayarda kurduğunuz yazılımlar Windows 7’de başlat menüsünde Virtual PC’nin kendi klasörünün altında çıkıyor. Adeta kurulumu sanal bilgisayarda değil de Windows 7 üzerinde yapmışsınız gibi. Programları bu şekilde başlatırsanız Virtual PC tam pencere olarak açılmıyor. Sadece açtığınız program açılıyor. Windows 7 altında bir programmış gibi çalıştırabiliyorsunuz.

Ben Windows 7 sürüm 7057’de GOM Player ile grafiksel olarak hatalar oluştuğunu gözlemledim. Bu yüzden yeni sürümlerin stabil olup olmadıklarını bu programla test ediyorum. RC 1’de şu ana kadar bir sorun yaşamadım. Deneme amaçlı olarak Windows XP modunda da GOM Player kurdum. Kurulum dosyalarına hard diskten ulaştım. Kurulu olan hard diskleriniz ağdan bağlıymış gibi gözüküyor. DVD sürücü de aynı şekilde ağdan bağlı hard disk olarak gözüküyor. Bu yüzden DVD sürücü ile hard diskleri ayırt etmek biraz zor oluyor. Flash disk de yine aynı şekilde ağdan bağlı hard disk olarak gözüküyor. Flash diskinizin ismi varsa maalesef o da gözükmüyor.

Sanal bilgisayar kullanırken iki fare kullanımı Windows XP modunda yok. Windows 7’de kullandığınız imleç Windows XP’de de aynı. Windows XP modu sıradan bir programmış gibi çalışıyor. Fakat renk ve çözünürlükte kalitesizlikler var. Bunlar performansı arttırmak için yapılmış. Sanal bilgisayarı 2 GB rami olan bilgisayarlarda kullanılması önerilmiş. Ben 1 GB’lık sistemde denedim. Windows XP modunda video oynatırken takılmalar yaşadım. Fakat müzik de herhangi bir sorun olmadı. Aldığım ekran görüntülerinden görebilirsiniz. Çoğunda sadece Virtual PC penceresini çektim Windows 7 gözükmüyor. Fakat sahte değil. Windows 7’deki Snipping Tool oldukça yardımcı oldu. Buradan sonra sizi fotoğraflarla baş başa bırakayım.

 
<div id="scid:66721397-FF69-4ca6-AEC4-17E6B3208830:a320a53e-c945-4a23-876d-197d7645ccd9" class="wlWriterEditableSmartContent" style="margin: 0px auto; width: 548px; display: block; float: none; padding: 0px;"><a style="border:0px" href="http://cid-b4d37b202b543075.skydrive.live.com/redir.aspx?page=browse&amp;resid=B4D37B202B543075!1951&amp;ct=photos"><img style="border:0px" src="http://onurbaykal.com.tr/wp-content/uploads/2009/05/inlinerepresentationb08aa8e7aea043d481ce3af8d4d584f5.jpg" alt="Windows 7 RC 1 Windows XP Modu albümünü görüntüle" /></a>
<div style="width: 548px; text-align: right;"><a href="http://cid-b4d37b202b543075.skydrive.live.com/redir.aspx?page=browse&amp;resid=B4D37B202B543075!1951&amp;ct=photos">Albümün Tamamını Görüntüle</a></div>
</div>
