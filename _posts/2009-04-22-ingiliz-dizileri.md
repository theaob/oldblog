---
layout: post
title: &#304;ngiliz Dizileri
date: 2009-04-22 23:23
comments: true
categories: []
---
<p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="uk_flag" border="0" alt="uk_flag" align="left" src="http://onurbaykal.com.tr/wp-content/uploads/2009/04/uk-flag.jpg" width="102" height="82" /> Şu sıralar tam hakim olmadığım konularda yazılar yazıyorum. Bu iyi mi kötü mü bilemiyorum ama beni araştırma yapmaya itiyor. Yeni şeyler öğreniyorum, farklı bakış açıları keşfediyorum. Umarım bana faydalı olduğu gibi size de faydalı oluyordur. Burayı okuduğunuza göre konuyla ilgileniyorsunuz. Dikkatinizi çektiğime göre sizi şöyle yazının devamına alayım.</p> <!--more-->  <p></p>  <p>Aslında İngilizlerin dünyaya katkısı çok fazla. Hatta İngilizler olmasaydı bugün ulaştığımız gelişmişlik seviyesine ulaşamazdık (yanlış anlaşılmasın hiçbir ırkı öne çıkarma veya onlara sempatizanlığımı göstermek gibi bir amacım yok). Aslında bu tüm büyük dünya güçleri için geçerli. Dünya’da olanlara siz yön veriyorsanız izleriniz de kalmaya devam ediyor. Şöyle bir liste yapalım.</p>  <ul>   <li>Roma İmparatorluğu – dünyaya demokrasiyi öğrettiler diyebiliriz</li>    <li>Osmanlı İmparatorluğu – dünyaya insan sevgisini öğretti diyebiliriz</li>    <li>Büyük Britanya – bence dünyanın sanat ve estetik anlayışını geliştirdiler</li> </ul>  <p>Bu süper güçler aklıma ilk gelenler. Yanarında yazanlar ise bana göre dünya üzerinde bıraktıkları izler. Tabii bunun diziyle ne alakası var demişsinizdir. Yukarıda belirttiğim gibi İngilizlerin üstünlüğünde insanların sanat anlayışında büyük değişiklikler oldu. Eh doğal olarak da bir şeyi üretenler o konuda taklitçilerden daha iyi ürünler üretecektir (istisnalar kaideyi bozmaz (bu da çok pis bir laf bunu da tartışayım bir ara)). </p>  <p>İkinci Dünya savaşından beri televizyon olanaklarının artmasıyla daha çok insan daha uzun süre aptal kutusuna bağlı kaldı. Bu da doğal olarak daha fazla dizi, film üretilmesine, sektörün devleşmesine neden oldu. Büyüyen sektörlerde mutlaka bazı alanlarda sivrileşen, benzersiz üreticiler vardır. Bana göre İngilizler dizi konusunda böyle. </p>  <p>BBC dışında kanal bilmediğimizden aslında dişli bir rakibi de olmadığından bildiğimiz tüm diziler (buna belgeseller de dahil sonuçta onlar da bir dizi sayılır) bu kanal menşeili. Aslında her ülkenin televizyon anlaşıyışı farklı olduğu gibi doğal olarak her kanalın da televizyon anlayışı farklı oluyor. Fakat BBC, Coupling gibi cinsel içerikli espriler üzerine kurulu dizilerden tutun The Office (IT Crowd diyecektim BBC’de değilmiş o) gibi oldukça farklı dizileri birleştiren bir kanal. TRT gibi BBC’nin de birde çok kanalı var. Belki bu yüzdendir.</p>  <p><img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="800px-Flag_of_the_United_Kingdom.svg" border="0" alt="800px-Flag_of_the_United_Kingdom.svg" align="left" src="http://onurbaykal.com.tr/wp-content/uploads/2009/04/800pxflag-of-the-united-kingdomsvg.png" width="240" height="120" /> İngiliz dizilerinde ilk göze çarpan özellik doğal olarak İngiliz İngilizcesidir. Seneler boyu okullarda Amerikan İngilizcesi öğrendikten sonra çok yuvarlak ve kaba (nedense bana çok hoş geliyor) bir İngilizce’yle karşılaşmak bizi şaşırtıyor. Açıkçası değişik deyimleri de olduğundan İngiliz dizilerini altyazı ile izlemek dizi zevkinizi arttırabilir. Ayrıca ülkenin kendi içinde de birçok aksan olduğundan pek alışmanız da kolay olmuyor. </p>  <p>Bence dilden sonra en göze çarpan şey oyunculuk kalitesi. Amerikan dizilerinde hissettiğimiz kötü oyunculuk İngiliz dizilerinde pek olmuyor. Bunun nedeni de genellikle tiyatrodan gelen oyuncular. Çok fazla İngiliz dizisi izlemiyorum ama izlediklerimde hoşuma giden oyunculuklar oluyor.</p>  <p>Başka bir özellik de dizilerin yayın şekli. Genellikle 1 saatlik (reklamsız) olarak sezonda 8 bölüm olarak yayınlanıyorlar. Hiçbir zaman sürede gecikme, aksama, bölüm sayısında artma veya kısalma olmuyor. Bu konuda gerçekten istisna yok (sanırım). Bunun nedeni bence dizilerin sipariş verilip çekimi tamamlandıktan sonra sezonların yayınlanması.</p>  <p>İngiliz dizilerinin hep iyi özellikleri mi var? Tabii ki hayır. Amerikalıların çok iyi becerdikleri görsel efekt konusunda İngilizler gerçekten çok geride. 2007’den beri Amerikan dizilerindeki görsel efekt kullanımı çoğaldığından ve kalitesi de yüksek olduğundan ucuz maliyetle oyuncuya dayanarak çekilen İngiliz dizileri biraz sönük kalıyor. Fakat farklı senaryolarla bunu da kotarıyorlar biraz.</p>  <p>Yazımın sonuna yazacak birşey bulamıyorum. Bu yüzden izlediğim İngiliz dizilerini yazmayı tercih ediyorum.</p>  <ul>   <li>Life on Mars</li>    <li>Ashes to Ashes</li>    <li>Spooks</li>    <li>The Office</li>    <li>Coupling</li>    <li>The IT Crowd</li>    <li>Doctor Who</li>    <li>Jekyll</li> </ul>
