---
layout: post
title: St. Trinian&#039;s, St. Trinians&#039;s 2: The Legend of Fritton&#039;s Gold ve Z&#305;kk&#305;m&#305;n K&#246;k&uuml;
date: 2010-05-22 19:33
comments: true
categories: []
---
Sonunda uzun bir aradan sonra şeytanın bacağını kırıp film izleyebildim. Okuldu, şenlikti derken dizilerden film izlemeye sıra gelmiyordu. Şimdilik hafif filmlerle başladım. Devamının geleceğinden de şüpheliyim çünkü vizeler yaklaşıyor ve kitap okumak varken film izlemek niye?
<h2>St. Trinian's</h2>
<img class="alignleft size-medium wp-image-1766" title="st-trinians" src="http://onurbaykal.com.tr/wp-content/uploads/2010/05/st-trinians-300x181.jpg" alt="" width="300" height="181" />Bir çok Amerikan gençlik filmi görmüş olmama rağmen izlediğim ilk İngiliz gençlik filmidir. Amerikan filmlerinde olduğu gibi seks peşinde koşan gençler de yok bu filmde. Zaten edebi bir tarihe sahip olan bir hikayenin günümüze uyarlanmış hali. Tabii bu sırada pek çok şey kaybettiği de ortada. Film ortalama bir eğlence kalitesiyle ve güzel kızlarla iş yapmış. En çok para kazandıran 2. İngiliz filmi. Ünlü oyuncular da var. Pek izlemeye değer olduğu da söylenemez ama filmin İngiliz espri anlayışından, aksanından ve diş bozukluğundan çok fazla etkilendiğini söyleyebilirim. Kısacası İngiliz komedisine pek alışık değilseniz ve gençlik filmleri ilginizi çekmiyorsa uzak durun derim. Tabii ben bu filmi izlediysem devamını da izlerim.
<h2>St. Trinians's 2: The Legend of Fritton's Gold</h2>
<img class="alignright size-medium wp-image-1767" title="St.Trinians2" src="http://onurbaykal.com.tr/wp-content/uploads/2010/05/St.Trinians2-300x198.jpg" alt="" width="300" height="198" />İkinci film tamamen ilk filmin finansal başarısından dolayı çekilmiş. Bunu oyuncu kadrosundaki farklılıklardan anlayabiliyoruz. İngiltere'de ünlü bir müzik grubunun üyesi de oyuncu kadrosuna dahil edilmiş. Bunun yanı sıra ilk filmdekine göre daha vahşi bir ortam yaratılmış. Yine tüm okulun ortakça çalıştığı bir hedef var ama ilk filmdeki gibi bağlayıcı değil. David Tennant her ne kadar çok iyi olsa da filmi kurtarmaya yetmiyor. Bu devam filmi daha çok İngiltere içerisinde popüler olması amacıyla çekilmiş gibi geldi bana. Bu filmi sadece ilk filmi beğenenler izlemeli yoksa filme katlanabileceğinizi sanmıyorum. Yine aklıma o yamuk yumuk dişler geliyor. Hiç hoş değil. Neyse ki İngiliz aksanı diye bir şey var.
<h2>Zıkkımın Kökü</h2>
<img class="alignleft size-medium wp-image-1768" title="vlcsnap698532" src="http://onurbaykal.com.tr/wp-content/uploads/2010/05/vlcsnap698532-300x229.jpg" alt="" width="300" height="229" />E-kitap okuyayım falan derken Muzaffer İzgü'nün Zıkkımın Kökü kitabıyla karşılaştım. Zaten çocukluğumda da başka kitaplarını okumuştum. Hem Türkçe karakter desteğini görür hem de kaliteli bir şeyler okurum dedim. Kitap gerçekten çok iyiydi. Muzaffer İzgü'nün çocukluğunu çok eğlenceli bir şekilde anlatıyor. Kitabı hemen bitirdim. Daha sonra öğrendim ki kitabın filmi varmış. Filmde pek çok tiyatro oyuncusunu ve filmin aldığı ödülleri görünce gerçekten oldukça heyecanlandım. Fakat film beklediğim gibi çıkmadı. Kitapta anlatılanlar bazen az bazen inanılmaz oranlarda değiştirilmiş. Kitabı okumayanlar için belki fark edilmeyecek bir şey ama kitabı okuduktan ve çok beğendikten hemen sonra gerçekten çok göze batıyor. Örneğin tüm kitap boyunca Adana ağzı ile konuşuluyor ancak filmde İstanbul ağzı almış başını yürümüş. Açıkçası kitaba biraz daha sadık kalınsaymış çok daha iyi bir film olabilirmiş ancak yine de kendisini izleten, yürek ısıtan sıcacık, bizden bir film. Tavsiye edilir.
