---
layout: post
title: Sa&ccedil; Uzatacaklara Tavsiyeler
date: 2009-08-30 01:11
comments: true
categories: []
---
29 Ağustos akşamı saat 9.30 civarlarında bir seneden daha uzun süredir uzattığım saçlarımı kestirdim. Pek çok öğrencinin hayalidir liseden sonra üniversitenin ilk yılında saç uzatmak. Ben de uzatmak istiyordum, uzattım, tatmin oldum, kestirdim. Önce isterseniz bir öncesi/sonrası fotoğrafı koyayım, sonra da tavsiyelerimi vereyim.

<img class="aligncenter size-full wp-image-1251" title="DSC00075" src="http://onurbaykal.com.tr/wp-content/uploads/2009/08/DSC00075.JPG" alt="DSC00075" width="600" height="450" />Saçlarınızı uzatmaya karar verdiyseniz lise öğrenciliğinden çıkmış olmanız lazım. Çalışıyorsanız çalıştığınız yerin de uzun saça bir şey dememesi lazım. Saçın uzun halindense tam uzamamış hali hem görüntü açısından hem de rahatlık açısından oldukça kötü olacaktır. Bu yüzden öğrenciyken saç uzatmak en idealidir. Eğer üniversiteye ilk girişinizde kazanamadıysanız dershane dönemlerinde uzatmanızda bir sakınca yok. Liseden sonra direkt üniversiteye girelecekse ilk sene uzatmayın diyorlar, ben liseden sonra uzattım. Neden öyle dedikleri anlamış değilim. Belki üniversitede daha çok zaman geçirdikçe anlayacağım.

Saçınızın türüne göre saç uzatma potansiyelinizin de farklı olduğunu anlatayım önce. Benim saçım dalgalıydı. Uzadıkça kıvırcıklaşır gibi oldu. Kıvırcık saçlıların saç uzatması zor. Balon şeklinde uzun bir süre geçirmeleri gerekiyor. Düz saçlıların ise herhangi bir problemi yok. Düz saçlıların saçlarını uzattıktan sonra taramak gibi dertleri de olmuyor. Kıvırcık ve dalgalı saçlılar ise saçlarını uzattıktan sonra tarama ihtiyacı hissedebilir. Saçlar birbirine yapışıyor ve hoş olmayan bir görünüm oluyor. Tabii arkadan bağladıktan sonra böyle dertler pek olmuyor ama o uzunluğa erişmesi de bir sene sürüyor. Rasta yaptırmak veya tree-hugger (aşırı doğacı diyelim) olmak gibi çözümleriniz de var. Karar size kalmış.

Saç uzatmak genellikle uzun bir süreden sonra saçları inceltiyor ve saç diplerinin açılmasına neden oluyor. Saçlar yanlara ayrılırsa ayrılan yerde beyaz bir bölge oluşuyor. Yok edilmesi zaman alıyor. Bunun dışında saçlarda kırıklar oluşuyor. Toplandığı zaman göze pek de hoş görünmeyen efektler sunabiliyor. Ayrıca saçlar uzamaya başladığında eşit uzunlukta olmadığı için saçlarınızı toka dışında bir yardımcı kullanmadan toplamanız 1 seneden fazla sürüyor.

Sonuç olarak 1 yıldan fazla bir süre, saç sağlığı gibi konularda taviz verebileceğinizi düşünüyorsanız saç uzatabilirsiniz. Benim ailemde tüm erkekler kel olduğu için ben de kelleşmeden bir hevesimi alayım dedim. Babama buradan saygılar ;)
