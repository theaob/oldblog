---
layout: post
title: Gizli Kalm&#305;&#351; Wordpress Eklentileri
date: 2009-08-18 20:25
comments: true
categories: []
---
<a href="http://onurbaykal.com.tr/wp-content/uploads/2009/06/wordpresslogonotextrgb.png"><img class="alignleft size-full wp-image-763" title="wordpresslogonotextrgb.png" src="http://onurbaykal.com.tr/wp-content/uploads/2009/06/wordpresslogonotextrgb.png" alt="wordpresslogonotextrgb.png" width="142" height="142" /></a>Uzun zamandır teknoloji ile ilgili yazı yazmıyorum. Böyle ufaktan ufaktan tekrar yazsam mı diye düşünüyorum. Belki yeni bir teknolojik alet alırsam incelerim. Kişisel blog olarak devam etmeye kararlıyım. İşin içinde ben olmadıktan sonra yazı yazmayacağım. Öyle haber tarzı yazılar olmayacak yani. Neyse efendim bu yazıya dönecek olursak, 17 Ağustos'ta temayı değiştirdim. Doğal olarak bazı yeni ihtiyaçlar doğdu. Farklı ihtiyaçlar için farklı eklenti arayışlarına girdim. Bir kısmını daha önce de kullanıyordum. Çok bilinmeyen eklentilerden bahsetmeye çalışacağım. Şu an söyleyebileceğim bir sayı yok. Hatta sayı az gelirse bu sayıyı arttırmak için wordpress.org'a bile bakabilirim. İçerik konusunda aza kaçmamak lazım. Oh bir de blog kişisel olduğu için yazının devamını okumak için başlığa tıklamanız yeterli.

<!--more-->
<h2><a href="http://onurbaykal.com.tr/wp-content/uploads/2009/08/screenshot-1.png"><img class="alignleft size-full wp-image-1185" title="screenshot-1" src="http://onurbaykal.com.tr/wp-content/uploads/2009/08/screenshot-1.png" alt="screenshot-1" width="415" height="117" /></a><a href="http://txfx.net/code/wordpress/page-links-to/">Page Links To</a></h2>
Temayı yeniledikten sonra onurbaykal.com adresini portfolyo olarak hazırlamaya karar verdim. Blogdan da direkt olarak oraya bağlantı vermek istedim. Buna da kullanıcı bir Wordpress sayfasına giriyormuş gibi ulaşmasını istedim. Bu eklenti ile yeni bir sayfa yarattıktan sonra içini doldurmadan yeni sayfa penceresinden gerekli ayarları yaptıktan sonra istediğiniz adrese direkt olarak bağlantı verebilirsiniz.
<h2><a href="http://onurbaykal.com.tr/wp-content/uploads/2009/08/horizontal-view.png"><img class="alignleft size-full wp-image-1187" title="horizontal-view" src="http://onurbaykal.com.tr/wp-content/uploads/2009/08/horizontal-view.png" alt="horizontal-view" width="265" height="123" /></a><a href="http://socialprofilr.com/">Social Profilr</a></h2>
Aslında bu eklentiyi temayı değiştirmeden önce de kullanıyordum. Kullandığınız sosyal ağ hesaplarınıza bağlantı vermeye yarayan bir eklenti. Tabii eksikleri var. Çok fazla sosyal ağ desteklemiyor. Bazı hataları var. Sosyal ağları sadece yatay olarak değil; dikey ve açılır menü şeklinde de listeleyebiliyor. Aslında üzerinde biraz uğraşılırsa daha iyi bir hale getirilebilir. Geliştiricisi sanırım eklentiyi geliştirmeyi bırakmış. Uzun zamandır yeni bir sürümü çıkmadı ve bariz hatalar mevcut.
<h2><a href="http://onurbaykal.com.tr/wp-content/uploads/2009/08/create-tag-button.png"><img class="alignleft size-full wp-image-1189" title="create-tag-button" src="http://onurbaykal.com.tr/wp-content/uploads/2009/08/create-tag-button.png" alt="create-tag-button" width="160" height="160" /></a><a href="http://ideasilo.wordpress.com/2007/04/30/contact-form-7/">Contact Form 7</a></h2>
Bu eklenti diğerleri gibi duyulmamış değil. Pek çok kişi kullanıyor. Bu eklentiyle sayfalara veya yazılara iletişim formları yerleştirebiliyorsunuz. İletişim formlarının alanlarını da kendiniz ayarlıyorsunuz. Birden fazla iletişim formu da kaydedebiliyor. Eklentinin ayar sayfasında verdiğiniz mail adresine form doldurulduğunda mail gönderiyor. İsterseniz bu mailin başlığını bile önceden ayarlayabiliyorsunuz. Ayrıca bu eklentinin yanında <a href="http://wordpress.org/extend/plugins/really-simple-captcha/">Really Simple Captcha</a> eklentisini de kurarsanız formlara resim doğrulama da ekleyebiliyorsunuz. Böylece email kutunuzu sabote etmek çok daha zorlaşıyor ve gerçek mailler dışında saçma spamler almıyorsunuz. İki eklentinin birlikte kullanılmasını tavsiye ediyorum. Her ne kadar captcha sevmesek de güvenlik için kullanılması gerekiyor.
<h2><a href="http://onurbaykal.com.tr/wp-content/uploads/2009/08/003.jpg"><img class="alignleft size-full wp-image-1190" title="003" src="http://onurbaykal.com.tr/wp-content/uploads/2009/08/003.jpg" alt="003" width="178" height="188" /></a><a href="http://www.i-am-reading.com/">I Am Reading</a></h2>
Bu eklenti aslında ufak html kodu ile çözebileceğiniz bir olayı başka boyutlara taşıyor. Blogu kişisel hale getirdikten sonra o anda okuduğum kitabın kapağını da koymayı düşündüm. Önce html ile hallederim dedim. Wordpress eklentisi de aradım ve bu eklentiyi buldum. Bu eklentiyle okuduğunuz kitabın adını, kaçıncı sayfada olduğunuzu, kitabın kapağını sadece ISBN numarasını girerek ekleyebiliyorsunuz. Tabii bu numaranın <a href="http://openlibrary.org/">OpenLibrary</a>'de kayıtlı olması gerekiyor. Türkçe kitapların çoğu kayıtlı değil. Siz kaydedip, kitabın bilgilerini ve kapak resmini ekleyebiliyorsunuz. Böylece hem blogunuza hem de komüniteye bir faydanız oluyor. OpenLibrary her zaman düzgün çalışmayabiliyor. Özellikle kitap kapağı ekleme özelliğinde sorunlar yaşayabilirsiniz. Merak etmeyin daha sonra düzeliyor.
<h2><a href="http://www.bad-neighborhood.com/login-lockdown.html">Login Lockdown</a></h2>
Login Lockdown, yönetici paneline girişte şifreyi 5 defadan fazla girenlerin tekrar giriş yapamamasını sağlıyor. Her ne kadar statik ipler dışında pek işe yaramasa da bir nebze de olsa güvenliği arttırıyor.
