---
layout: post
title: Harold And Kumar Escape From Guantanamo Bay (Yorum)
date: 2008-07-27 09:45
comments: true
categories: []
---
<h3>Komedi 2/5 imdb puanı: 7.2</h3> <p>İnanamayabilirsiniz ama bu filmi izledim. O berbat afişten sonra aslında izlemeyi hiç düşünmüyordum. Ancak can sıkıntısı işte insan saçma şeylere yönelebiliyor. Aslında bu filmi çok kısa cümlelerle de anlatabilirim ancak siteye daha çok ziyaretçi çekmek için (açıkça söyleyeyim yani sizden gizlimiz saklımız yok) daha uzun yazılar yazıyorum. Fakat yine de hangi yazının daha popüler olduğunu anlamanın en kolay yolu yazıyı ikiye bölmek o yüzden yazının devamını okumak istiyorsanız bu cümlenin sonundaki linke tıklayın.<br /></p><!--more--> <p>Öncelikle ilk eleştirim filmin adının çok uzun olması o yüzden ben sadece HaK olarak bahsedeceğim. Aslında filmin isminin uzun olması filmin tipik bir komedi olduğunu da eleveriyor. Tabii önyargılı olmamak lazım. Ben öyle izlemedim açıkçası. Çok birşey beklemiyordum doğru ama önyargılı olsaydım hiç izlemeyebilirdim de. Herneyse konudan uzaklaştığımı farkettim o yüzden yeni bir paragrafla devam ediyorum.</p> <p>Filmde Amsterdam'a giderken uçakta Mariuana (esrar oluyor sanırım) içerken yakalanıyorlar. Fakat terörist muamelesi görüyorlar ve Guantanamo Üssü'ne götürülüyorlar. Şans eseri oradan kaçıp beladan kurtulmaya çalışıyorlar. Bunu yaparken de günümüz Amerikasını eleştiriyorlar. Buraya kadar genel yazdım bundan sonra filmin detaylarına giriyorum.</p> <p>Ben filmi Unrated izledim açıkçası 1-2 nokta dışında pişman değilim. Evet filmde yüksek dozda çıplaklık var. Tabii bunu sadece çıplak kadınlar olarak düşünmeyin. Örneğin filmde çok orijinal bir partide (klasik üstsüz parti yerine altsız parti) birçok organ görülüyor. Bundan rahatsız olanlar mutlaka olacaktır. Fakat bugünün komedi çeşitlerinden biri de cinsel komedi. Bu filmde hem cinsel komedi hem de uyuşturucu komedisi yapılmış. Açıkçası marihuana tabanlı filmler genelde iyi olmuyorlar (çekerken içtiklerinden kaynaklanıyor olabilir). </p> <p>Filmin hoşuma giden yanı gizliden gizliye Amerika'yı eleştirmesiydi. Hem devletin ulusal güvenlik kurumlarının ortak çalışma sorunlarına hem de 11 Eylül sonrası olağanüstü yöntemlere hem de ırk ayrımcılığını kullanımını komedi çerçevesinde elealıyor. Çok başarılı olduğu söylenemez. Açıkçası ben başrol oyuncularına pek ısınamadım. Patrick Harris olmasaydı en düşük puanı alabilirdi (o adam legend-wait for ir-ary :D bkz. How I Met Your Mother). Bush'lu kısımlar da komikti. Bush'un babasını arayıp kendinden W diye bahsetmesi ve babasına "Fuck You!" demesi normal hayatta görebileceğiniz şeyler değil.</p> <p>Daha fazla uzatmak istemiyorum hem film aklımda çok güncel değil bu yazıyı biraz geç yazdım hem de aslında yazacak çok fazla şey de yok. İzlemezseniz hiçbirşey kaybetmezsiniz. Gerek yok. Ama eğer benim tüm filmleri izlemem gerek diye bir sorununuz varsa doktora gidin derim. </p>
