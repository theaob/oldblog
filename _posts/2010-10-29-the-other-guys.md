---
layout: post
title: The Other Guys
date: 2010-10-29 09:50
comments: true
categories: ['sinema']
rating: 4
---
<img class="left" src="http://onurbaykal.com/uploads/2010/10/the_other_guys.jpg" alt="" />
Filmlerin fragmanlarını izlemem. Zaten çok fazla şey izlediğim için fragmanını izlediğim filmi izlerken filmi izlemiş gibi olurum. The Other Guys'ın ilk 10 dakikasında "Acaba ben bu filmi izlemiş olabilir miyim?" hissinden kurtulamadım. Bu yüzden tavsiyem fragman izlememeniz.

The Other Guys oldukça eğlenceli bir komedi aksiyon filmi. Her ne kadar Samuel Jackson ve The Rock başrollerde gösterilse de aslında kısa rolleri var. Film tamamen Will Ferrell ve Mark Wahlberg üzerine kurulu. Will Ferrell SNL deneyimini konuşturuyor film boyunca. Fakat aynı şeyi Mark Wahlberg için söylemem mümkün değil. Film boyunca ses tonu ailesine sinirli bir ergenden farksızdı. Aksiyon sahnelerine çalışmış olabilir ama film komedi aksiyon olunca diğer sahneler de oldukça önemli oluyor. Açıkçası adamın ağzını açmamasını bekledim diyebilirim. Bunun dışında film oldukça komik ve eğlenceli. Herkese tavsiye edilebilecek türden bir film.
