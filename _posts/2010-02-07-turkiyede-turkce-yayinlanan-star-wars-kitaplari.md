---
layout: post
title: T&#252;rkiye&#8217;de T&#252;rk&#231;e Yay&#305;nlanan Star Wars Kitaplar&#305;
date: 2010-02-07 22:53
comments: true
categories: []
---
<p><img style="border-right-width: 0px; display: inline; border-top-width: 0px; border-bottom-width: 0px; margin-left: 0px; border-left-width: 0px; margin-right: 0px" title="66686_2" border="0" alt="66686_2" align="left" src="http://onurbaykal.com.tr/wp-content/uploads/2010/02/66686_2.jpg" width="155" height="242" /> Star Wars filmlerini izlemeden önce Ankara’ya bir seyahatimde (Ankara’da yaşamıyordum o zaman) Dost kitap evinden Star Wars kitaplarını almıştım. Alma planlarım var mıydı hatırlamıyorum. Orijinal üçlemenin (4-5-6) Lucas tarafından yazılmaya başlanıp sonra başkaları tarafından devam ettirilen resmi serisiydi bu kitaplar. Tekrar basılıyor mu bilmiyorum ama yeni basılan Star Wars kitaplarının arasında ilk üç filmi anlatan herhangi bir kitap yok. Filmlerden önce bu kitapları okumuştum ve ilk filmi izlediğimde Ben Kenobi ile Darth Vader’ın düellosunun sonucunu bildiğim halde heyecanla seyretmiştim. Bugün bu heyecanı bana yaşatabilen pek fazla film veya dizi yok. İşte bu yüzden sıkı bir Star Wars hayranıyım. Öyle olmaya da devam edeceğim, o heyecan kalmadı belki ama yine de o evrenin varlığını bilmek bile bana huzur veriyor.</p>  <p>Alakasız bir girişten sonra yazıdan biraz bahsedeyim. Bir süredir Star Wars kitapları okumaya başladım. Lisedeyken Türkiye’de filmlerden sonraki ve önceki olayları anlatan Extended Universe kitapları olmadığı için söylenip dururdum. Ancak gel zaman git zaman filmlerin başarısından sonra film kitaplarının da çıkması ve beklenenin üzerinde satması yayınevlerinin (aslında Arka Bahçe’nin demek daha doğru olur) ilgisini arttırdı. Bu yazıda çizgi romanlardan, ansiklopedilerden veya diğer roman olmayan basılı eserlerden bahsetmeyeceğim. Şimdilik basılan ve benim bildiğim 5 seri var.</p>  <h2>Dost Kitabevi Yayınları Orijinal Star Wars Serisi</h2>  <p><img style="display: inline; margin-left: 0px; margin-right: 0px" title="98170_2" alt="98170_2" align="right" src="http://onurbaykal.com.tr/wp-content/uploads/2010/02/98170_2.jpg" width="200" height="138" /> Bu kitapların en belirgin özellikleri belki de kapaktaki Darth Vader kabartmasıdır. Üç kitap da sadece tek renktir ve hepsinde aynı kabartma vardır. İlk kitap bizzat George Lucas tarafından yazılmış, diğer iki kitap ise Donald F. Glut ve James Kahn tarafından yazılmıştır. Bu kitapların yanısıra Dost Kitabevi Yayınları, Phantom Menace’ın (Gizli Tehlike) kitabını da yayınlamıştır ancak o kitabı bu seriden ayrı tutmak gerekiyor. Ben bu kitapları sanırım 2004 yılında aldım (yanılıyor olabilirim). Bazılarını hala raflarda görebiliyorum ancak hepsini birden bulmanın kolay olup olmayacağından emin değilim. Bu kitapların Star Wars seven herkesin kütüphanesinde olması gerektiğini de düşünüyorum. Mümkünse seriyi tamamlayın.</p>  <h2>Arkabahçe Yayıncılık Star Wars Serisi</h2>  <p></p>  <p>Aslında bir seri olarak basılıp basılmadıklarını bilmiyorum ama 2. ve 3. filmin kitaplarını filmden görüntülerle yayınladıklarına göre kısmen bir seri oluşturuyordur. Attack of the Clones (Klonların Saldırısı) ünlü yazar R.A. Salvatore tarafından yazılmış. Revenge of the Sith (Sith’in İntikamı) ise Matthew Stover tarafından yazılmış. Ayrıca film kitaplarının dışında ilk filmden önce geçen ve Darth Maul’un hikayesini anlatan Gölge Avcı ve üçüncü filmden önce geçen, Klon Savaşları dizisiyle çakışan Kötülük Labirenti kitapları da bu seriye dahil edilebilir. Açıkçası bu kitaplar bende yok ama satın almayı planlıyorum.</p>  <h2>Star Wars Klasik Seri: Han Solo’nun Maceraları</h2>  <p><img style="display: inline; margin-left: 0px; margin-right: 0px" title="208998_2" alt="208998_2" align="left" src="http://onurbaykal.com.tr/wp-content/uploads/2010/02/208998_2.jpg" width="138" height="197" /> İthaki Yayınlarından çıkan üç kitaplık bir seri. Han Solo’nun filmlerden önceki kaçakçılık hayatını anlatıyor. Üçü de Biran Daley (Star Wars radyo dizilerinin yapımcısı) tarafından yazılan bu seri ekstra olarak okunabilecek bir seri. Olayların gelişimini etkilemediği gibi sadece Han Solo etrafında dönerek (onun arkasından adlandırıldığı için bu konuda birşey söylemek pek doğru olmaz belki) biraz sınırlı kalıyor. Seri, Han Solo Yıldızın Ucu’nda, Han Solo’nun İntikamı ve Han Solo ve Kayıp Miras isimli kitaplardan oluşuyor. Ben sadece ilk kitabı okudum ama diğerlerini de satın almıştım. Pek tatmin olduğumu söyleyemem ama yine de ortalama bir seviyede. Zaten Han Solo’yu çok sevmem.</p>  <h2>Thrawn Üçlemesi</h2>  <p>Thrawn Üçlemesi 6. filmden 5 yıl sonrasını anlatıyor. Üç kitap da Timothy Zahn tarafından yazılmış. Seri Arka Bahçe Yayıncılık tarafından basılmış. Şu anda bu seriyi okuyorum. Yeni Cumhuriyet kurulmuş ve sıkıntıları var. Yok edilememiş olan imparatorluk bölükleri sorun çıkartıyor. Güzel bir yere gidecek gibi duruyor. Şimdilik severek okuyorum. Bu seri en başarılı Star Wars kitapları arasında yer alıyor. Geçtiği tarihten sonra yazılan kitaplar bu kitabı da kabul ediyorlar. 6 film yetmedi daha istiyorum diyorsanız okumaya başlayın derim.</p>  <h2>Jedi Akademisi Üçlemesi</h2>  <p>Star Wars oyunlarını oynayanlar Jedi Academy oyunlarını biliyorlardır. Oyunlar bu serinin oyunları değil ancak bu kitaplardan esinlenilmiş. Kitaplar son filmden 7 yıl sonrasında geçiyor. Luke Skywalker’ın Yavin 4’te yeni Jedi’lar yetiştirmek için çabalarını anlatıyor. Kitaplar Kevin J. Anderson (X-Files ve Dune kitapları da yazmış) tarafından yazılmış. Yine Arka Bahçe Yayıncılık tarafından basılıyorlar. Ben henüz kitapları görmedim ama varlıklarından haberdarım. Yazarın X-Files kitabını okumuştum, o yüzden kitaplardan da umutluyum. Diğer kitaplardansa bu serinin okunması bence daha iyi olacaktır. Luke karanlık tarafa kaymaya bu kitaplarla başlıyor (Thrawn’da da var tabii).</p>
