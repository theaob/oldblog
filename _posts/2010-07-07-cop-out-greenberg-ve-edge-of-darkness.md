---
layout: post
title: Cop Out, Greenberg ve Edge of Darkness
date: 2010-07-07 19:44
comments: true
categories: []
---
<h2>Cop Out</h2>
<img class="alignleft size-medium wp-image-1831" title="cop-out" src="http://onurbaykal.com.tr/wp-content/uploads/2010/07/cop-out-300x198.jpg" alt="" width="300" height="198" />SNL izinden giden bir komedi filmi daha. Bu sefer çok iyi olmuş. Bruce Willis ve Tracy Morgan inanılmaz bir ikili oluşturmuşlar. Klasik polis komedilerinden farklı kılan pek bir şey olmasa da film genel olarak eğlenceli. Aksiyon sahneleri de fena sayılmaz. Fakat Tracy Morgan gerçekten kötü bir oyuncu. Film boyunca burnunu çekip durdu (kokain mi kullanıyor ne yapıyor anlamadım), ayrıca tutukluyu sorguladığı sahneyi dikkatli izleyince adamın salyalar saçtığını görebilirsiniz. Konuşmasını anlamak da pek kolay değil. Bruce Willis de çok büyük bir oyunculuk sergilemiyor. Sürpriz bir oyuncu var, isim verip tadını kaçırmak istemiyorum, o oyuncu gerçekten inanılmaz bir iş çıkartmış bu filmde. Her neyse, bana göre ortalamanın üzerinde bir komedi-aksiyon filmi. İzlemenizi tavsiye ederim.
<h2>Greenberg</h2>
<img class="alignright size-medium wp-image-1837" title="greenberg_benstiller" src="http://onurbaykal.com.tr/wp-content/uploads/2010/07/greenberg_benstiller-300x147.jpg" alt="" width="300" height="147" />Bu filmi daha önce duymamıştım. Tür olarak drama ve komedi yazınca ve Ben Stiller'ı görünce izleyeyim bari dedim. Tabii bu büyük bir hataydı. Noah Baumbach tarafından yönetilmiş, sizi bilmem ama ben daha önce duymadım. O yönetmenin tarzı bir filmmiş. Filmi şöyle kısaca özetleyeyim, hayatta bir yerlere gelebilecekken hiçbir şey yapamamış psikolojik olarak sorunlu birinin "tatilini" anlatıyor. Film sıkıcı, oyunculuk sıkıcı, konu sıkıcı, karakterler sıkıcı. Bu filmin iyi bir yanı yok. Belki de fazla sanatsaldır da ben anlamıyorumdur (!). Boş verin uzak durun bu filmden.
<h2>Edge of Darkness</h2>
<img class="alignleft size-medium wp-image-1839" title="Edge-of-Darkness-Mel-Gibson-Thomas-Craven" src="http://onurbaykal.com.tr/wp-content/uploads/2010/07/Edge-of-Darkness-Mel-Gibson-Thomas-Craven-300x225.jpg" alt="" width="300" height="225" />Film izleyeyim de yazı yazayım dedim izlediğim filmlere bak. Edge of Darkness da kötü bir film. Mel Gibson dedim, aksiyon dedim izledim bir de. Sıradan bir komplo teorisi filmiymiş meğerse. Amerikan ordusunun özelleşmesi gerçekten benim hiç ilgimi çekmeyen bir konu. Kendi soruşturmasını kendi yürüten polis olayı da gerçekten çok fazla abartılan bir olay. Özellikle bir Mel Gibson hayranlığınız yoksa bu filmi de izlemeyin derim.

3 filmden 1'ini izleyin demişim. Sanırım benim de film seçimimi düzelmem gerekiyor. Neyse ki izlemediğim bir kaç güzel film var. Onları izleyeyim de güzel bir yazı olsun bundan sonraki.
