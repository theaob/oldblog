---
layout: post
title: 1 A&#287;ustos: Be Kind Rewind, Jeux D&#039;enfants ve 17 Again
date: 2009-08-02 12:31
comments: true
categories: []
---
Sonunda tekrar bir gün içinde üç film izleyebildim. Tabii buna güvenip hergün yazacağımı garanti edemiyorum.
<h2>Be Kind Rewind</h2>
<a href="http://onurbaykal.com.tr/wp-content/uploads/2009/08/be-kind-rewind.jpg"><img class="alignleft size-medium wp-image-1112" title="be-kind-rewind" src="http://onurbaykal.com.tr/wp-content/uploads/2009/08/be-kind-rewind-300x201.jpg" alt="be-kind-rewind" width="300" height="201" /></a>Film yorumlamaya Filmyorum diye bir blog açarak başlamıştım. Bir süre sonra oraya yazı yazmayı bıraktım. Blog yazma işini çok uzun soluklu sürdüremiyordum. Kişisel bloguma da yazı yazma miktarın düşüktü o zamanlar. Neyse, demek istediğim şey Be Kind Rewind'ın benim ilk <a href="http://filmyorum.wordpress.com/2008/06/26/be-kind-rewind/">yorumladığım</a> film olduğu. Filmin konusunu eski yazımdan öğrenebilirsiniz. Açıkçası yeniden okuduğumda şimdikinden çok daha farklı bir tavrım olduğunu gördüm. Okunmamaktan korkuyormuşum sanırım. Kendime güvensiz yazılar yazmışım. Filmi tekrar izledim bu yüzden burada tekrar yazıyorum. Güzel film. İzlenmesini tavsiye ediyorum. Jack Black o zamanlar biraz daha şişmanmış diye düşündürdü beni bir an. Çok büyük bir yapım olmasa da benim gözümde klasikleşti diyebilirim. Sinema bilgisi daha geniş olan insanları daha çok eğlendirecektir.
<h2>Jeux D'enfants</h2>
<a href="http://onurbaykal.com.tr/wp-content/uploads/2009/08/jeux-denfants.jpg"><img class="alignright size-medium wp-image-1113" title="jeux-denfants" src="http://onurbaykal.com.tr/wp-content/uploads/2009/08/jeux-denfants-300x200.jpg" alt="jeux-denfants" width="300" height="200" /></a>Melankolik insanların çok sevdiği bazı filmler vardır (Melankolik insanlar ile emolar arasında benzerlikler varmış. Bunu yeni farkettim. Melankolikleri kızdırmamak için değinmeyeceğim). Hepsinin ortak sevdiği filmler genellikle iyi filmler olur. Örneğin Eternal Sunshine of the Spotless Mind'ı sevmeyen bir melankolik tanımıyorum. Olamaz da zaten. Hem film güzel hem de onların ruh halini yansıtan bir film. Jeux D'enfants için de benzer şeyi söyleyebilirim. Karasevda diyebileceğim bir aşk hikayesi. Fransız yaklaşımı. Hayatta her şeyin oyun olup olmadığını bile düşündürmüyor değil. Şu an bu film benim aklıma Yavuz Çetin şarkıları getiriyor nedense. Filme dönecek olursam, yönetmenin filmi defalarca izletmek istediği çok belli. Tekrar izleyişlerde kenarda köşede kalmış detayları, filmin farklı yorumlanabilecek açılarını görebilirsiniz. Güzel bir film. Mutlaka izlenmeli diyemeyeceğim. Aşk acısı falan çekiyorsanız hüzünlenebilirsiniz.
<h2>17 Again</h2>
<a href="http://onurbaykal.com.tr/wp-content/uploads/2009/08/17-Again.jpg"><img class="alignleft size-medium wp-image-1111" title="17-Again" src="http://onurbaykal.com.tr/wp-content/uploads/2009/08/17-Again-300x199.jpg" alt="17-Again" width="300" height="199" /></a>Bu film gibi başka bir çok film var. Bir amca veya bir teyze (bundan sonra 15 yaşındaymışçasına yazılar yazacağım) gençliğinde yanlış bir karar almıştır veya bir fırsatı kaçırmıştır. Genç haline geri döner, verdiği yanlış karara bir kapak bulur veya kaçırdığı fırsatın negatif yönlerini görür ve filmin başındaki haline döner. Klasik bir senaryo. Bu filmin farkı ne? Bu tarz filmler çok sık çekilmiyor. 90'lardan beri dünya çok değişti. Doğal olarak gençler, aile yaşamı da değişti. Ayrıca işin içine bir de nerd konulunca film oldukça eğlenceli hale geliyor. Film eğlenceli. Hayatınızda hiçbir iz bırakmayacak. Eğlenmek için 1.5 saatinizi harcayabilirsiniz. Erkek oyuncusu sanırım popüler. Zaten onun hayranları izleyecektir. Eğlenmek için de izlenebilir ama. Arkadaşlarla izlemek daha eğlenceli olacaktır. Ayrıca filmdeki detaylarda Star Wars hayranları için bir maden yatıyor. Işın kılıcı sahnesi bile var.
