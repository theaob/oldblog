---
layout: post
title: The Boat That Rocked
date: 2009-08-23 22:56
comments: true
categories: []
---
<a href="http://onurbaykal.com.tr/wp-content/uploads/2009/08/Boat-that-Rocked-1.sflb.jpg"><img class="alignleft size-medium wp-image-1209" title="Boat that Rocked (1).sflb" src="http://onurbaykal.com.tr/wp-content/uploads/2009/08/Boat-that-Rocked-1.sflb-300x197.jpg" alt="Boat that Rocked (1).sflb" width="300" height="197" /></a>Bu aralar bu film taktım. Neredeyse her gün en az bir kere izliyorum. Filmi daha önce yorumladım aslında ama hayatıma bir paragraflık bir filmden çok daha fazla etki ettiği için yeniden bir yazı yazmayı uygun gördüm. Yaklaşık olarak bir haftada beş defa izledim filmi. Soundtrack yüzünden mi, eğlenceli işlenişi yüzünden mi yoksa 60ların ruhu yüzünden mi bilemiyorum ama gördüğünüz üzere filmi tekrar tekrar izletecek bir çok sebep var (bence). Tabii artık o kadar çok izledim ki filmi açıp başka işlerle de uğraşabiliyorum. Zaten arada kısa kısa sıkıcı sahneler var, onları da atlamaktan geri kalmıyorum. Belki filmin bütünlüğünü bozuyor ama bu konuda da söyleyeceklerim var o yüzden kendimce geçerli bir kapak buldum diyebilirim.

<a href="http://onurbaykal.com.tr/wp-content/uploads/2009/08/the-boat-that-rocked-philip-seymour-hoffman.jpg"><img class="alignright size-medium wp-image-1212" title="the-boat-that-rocked-philip-seymour-hoffman" src="http://onurbaykal.com.tr/wp-content/uploads/2009/08/the-boat-that-rocked-philip-seymour-hoffman-300x199.jpg" alt="the-boat-that-rocked-philip-seymour-hoffman" width="300" height="199" /></a>İstisna olarak bu yazı için kendimi biraz tekrar edebilirim. Sonuçta filmi biraz anlatmam gerekiyor. 1960larda İngiltere, Rock'n Roll'a ev sahipliği yapmış olsa da halen 24 saat yayın yapan pop (beatles-kinks pop olarak tanımlanıyor genelde) radyoları bulunmamakta. Fakat Kuzey Denizinde (İngiltere'nin jeopolitik konumuna göre düşünün) demirlemiş korsan radyo istasyonları bulunuyor. Gemiden yayın yapan bu radyo istasyonlarını halkın %50'si dinliyor. Filmde böyle söyleniyor en azından. İşin gerçeği bu değil. Korsan radyo istasyonları var, evet fakat neredeyse her türlü müzik çalan birden çok radyo istasyonu var. Hoş film zaten zamanı anlatan bir belgesel olmadığını belli ediyor, yönetmen de açıkça söylüyor. Hatta bu dönemi anlatan bir belgesel çekilmesini de önermiş. Kimsin sen arkadaşım öneri falan veriyorsun. Akşam akşam adamın asabını bozuyorsun.

<a href="http://onurbaykal.com.tr/wp-content/uploads/2009/08/the-boat-that-rocked-600712817.jpg"><img class="alignleft size-medium wp-image-1214" title="the-boat-that-rocked-600712817" src="http://onurbaykal.com.tr/wp-content/uploads/2009/08/the-boat-that-rocked-600712817-300x193.jpg" alt="the-boat-that-rocked-600712817" width="300" height="193" /></a>Sinirlerimi yatıştırıp geldim okuyucu, kusura bakma. Şimdi sana söyle bir tavsiyem olacak, bu yazıyı hem dönemin ruhunu hem de filmin soundtrackini hissedebilmek için The Who - My Generation (<a href="http://fizy.com/s/15jr68">http://fizy.com/s/15jr68</a>) dinlemenizi tavsiye ediyorum. Hem filmin soundtrackinden bir parça hem de o dönemin ruhunu yansıtıyor. Dünyada artık dışlanmasalarda ülkemizde hala rock, metal dinleyen insanlar nedense farklıymış gibi görülüyor. Bu basmakalıp zihniyeti aşmak lazım. Duvarları yıkmak lazım. Tabii bunlar aktivist çözümlerle hallolacak şeyler değil. Zamanla, insanlarımız daha anlayışlı olmaya başladıkça olacak. Fakat ne kadar anlayışlı olmaya başladığımız konusu da tartışılır. Eğitimsizlik yüzünden değil, eğitimli öküzler dolanıyor her yerde. Derin konular bunlar. Filmden bahsediyordum ben burada ne oldu birden anlamadım.

<a href="http://onurbaykal.com.tr/wp-content/uploads/2009/08/the-boat-that-rocked-20090220022238955_640w.jpg"><img class="alignright size-medium wp-image-1216" title="the-boat-that-rocked-20090220022238955_640w" src="http://onurbaykal.com.tr/wp-content/uploads/2009/08/the-boat-that-rocked-20090220022238955_640w-300x178.jpg" alt="the-boat-that-rocked-20090220022238955_640w" width="300" height="178" /></a>Film dediğim gibi 60'ların sonlarına doğru İngiltere'de geçtiği için film müzikleri olarak rock, pop ağırlıklı. İngiliz sanatçıların da Amerikalıların da parçalarına yer verilmiş. Hatta dönemin dışına da çıkılmış daha sonra yapılan parçalara da yer verilmiş. Tabii filmde bir radyo olduğu için radyoda sadece dönemin şarkıları çalınıyor. Daha sonra yazılan parçalar film içinde radyo ile alakası olmayan yerlerde çalınıyor. Oradan bir yanlış anlaşılma olmasın. Filmde Radio Rock'ı takip ediyoruz. Başarılı bir kadrosuyla bir gemiden korsan yayın yapıyorlar. Tabii bu sonra başlarına dert de olmuyor değil. Gemide yaşamalarının bazı sınırlamaları var. Örneğin gemide kadın yaşamıyor. Haftanın bir günü herkes bir kişi çağırabiliyor. Zaten filmin başında da gemiye "Boat of Love" denilmesinin sebeplerinden biri de bu olsa gerek. Dönem itibari ile cinselliğin tavan yapmasının da etkisi var tabii.

<a href="http://onurbaykal.com.tr/wp-content/uploads/2009/08/the-boat-that-rocked-radio-encubierta-s4.jpg"><img class="alignleft size-medium wp-image-1217" title="the-boat-that-rocked-radio-encubierta-s4" src="http://onurbaykal.com.tr/wp-content/uploads/2009/08/the-boat-that-rocked-radio-encubierta-s4-300x199.jpg" alt="the-boat-that-rocked-radio-encubierta-s4" width="300" height="199" /></a>Yukarıda filmin bazı kısımlarını atladığımı söylemiştim. Doğal olarak filmde korsan radyolar kapatılmaya çalışılıyor. Bu kısımları geçiyorum ben. Ben bu filmi bu kadar beğenmişken eleştirmenler ise beğenmemişler. Filmin süresini, konu anlatımını eleştirmişler. Film "The Boat That Rocked" adı altında İngiltere'de vizyona girmişti zaten. Amerika'da "Pirate Radio" adıyla vizyona girecek. Montajı tamamen farklı olacak. 20 dakikaya yakın rakip radyo bölümleri varmış. Belki onları da eklerler. Tabii böyle olunca büyük bir olasılıkla soundtrackte de ufak değişiklikler olur. Film genel hatlarıyla aynı olur fakat başka bir film haline gelir. Bu senenin sonuna doğru Pirate Radio da vizyona girecek. Onu da izlemek için sabırsızlanıyorum açıkçası. Yönetmenin daha önce başarılı romantik komediler çektiği düşünülürse bu filmin başarısız olması gibi bir durum söz konusu olmamalı.

<a href="http://onurbaykal.com.tr/wp-content/uploads/2009/08/Boat-that-Rocked-2-Medium-Web-view.jpg"><img class="alignright size-medium wp-image-1218" title="Boat that Rocked 2 Medium Web view" src="http://onurbaykal.com.tr/wp-content/uploads/2009/08/Boat-that-Rocked-2-Medium-Web-view-300x198.jpg" alt="Boat that Rocked 2 Medium Web view" width="300" height="198" /></a>Son sözlerime geliyorum artık okuyucum. Bu film müziğin insan hayatındaki etkisi açısından (dostluklar olsun, düşmanlıklar olsun) oldukça başarılı bir açılımı var. Radyodaki DJ'lerin hepsinin kişilikleri var. Sıradan karakterler değiller. Film için de emek harcandığı belli. Dönemin modası, eşyaları ve en önemlisi plakları ve kasetleri ayarlanmış. O dönemin ruhunu gerçekten iyi yansıtıyor. Güldürüyor, düşündürüyor hatta gözleri doldurabiliyor bile. Filmin bu hali 2 saat sürüyor. İzleyin, bir şey kaybetmezsiniz. İyi zaman geçireceğinizi de ben garanti ediyorum. Eğlenceli müzikler de cabası. Filmden sonra soundtracki bulursanız yeni müziklere de yelken açabilirsiniz. Ben bu yazıyı yazarken soundtracki dinliyordum zaten. Okurken de dinlenilmesi bende yarattığı etkiyi sizde yaratabilir.
