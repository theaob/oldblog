---
layout: post
title: Shanghai Knights (Yorum)
date: 2008-07-27 09:44
comments: true
categories: []
---
<h3>Aksiyon/Komedi 4/5 imdb puanı: 6.2</h3> <p>Uzun zamandır biriktirdiğim izlenecek filmlerim var. Ancak bir türlü onlara sıra gelmiyor. Filmlere bakıyorum ve nedense çok itici geliyor öyle olunca ya oyun oynuyorum ya da dizi izliyorum. Ama sonunda uzun bir aradan sonra tekrar film izleyebildim. Arşivime daldım ve ilgimi kaybettirmeyecek birşey izlemeye karar verdim. Shanghai Knights sanırım televizyonda bolca yayınlandı. Ben televizyonda film izlemediğim için filmde çok güncel olmadığı için kaçırmıştım. Fakat sonunda izleyebildim. Daha fazla uzatmadan filmin yorumlarına geçeyim.</p><!--more--> <p>Film 1800lerin sonlarında geçiyor. Kraliçe Victoria dönemindeki İngiltere'de. Bir film kendi zamanının dışında geçiyorsa çekim maliyetleri mutlaka artıyor. Bu filmde de bunun olduğundan eminim. Dekorlara ve kostümlere iyi para yatırmışlar, özenmişler. Çok iyi bir çalışma çıkmış ortaya. Gerçekten o yılların hissini veriyor (soundtrack biraz engelliyor ama gene de atmosfer iyi). Fakat ben o dönemlerde kömür kullanımından dolayı daha fazla hava kirliliği bekliyordum. CGI (computer generated image - bildiğiniz bilgisayar destekli grafikler) ile bu çok kolay yapılabilirdi. Tabii yönetmenin tercihi o yönde olmayınca bize söz düşmez.</p> <p>Demin soundtrackten biraz bahsetmiştim. Bu filmde The Who çalınması biraz absürd olmuş ama sonuçta bu tarz filmlerde alıştığımız klasik müzikler yerine ilginç bir karışım yaratılmış. Müzikler genelde hareketli ve günümüzün bilinen parçaları. Aslında zevkli seçimler var. Hatta filmi izlerken beş üzerinden üç vermeyi düşünüyordum fakat soundtracki beğendiğim için dört verdim.</p> <p>Filmde Owen Wilson biraz sönük kalmış bence. Zaten tahmin ediyorum izleyenler de Owen Wilson için değil Jackie Chan için izlemişlerdir. Açıkçası Bruce Lee nesli olmadığım için Jet Li'yi de çok sevmediğimden benim için bu alanda Chan tek numaradır. Komedi unsurunu filmlerine iyi işler. Ayrıca çevresindeki nesnelerle dövüşmesi de hoşuma giden yönlerinden biri. Filmin sonunda kılıç işine de el atıyor. Filmde çok başarılı değil muhtemelen gerçek hayatta da değildir. Çünkü film boyunca dublör kullanıyor kılıç sahnelerinde o yüzden başarılı olmayabilir (dublör kelimesini kullanmak için çok uğraştım bir türlü aklıma gelmedi). Jackie Chan filmlerinin başka bir özelliği de filmin sonunda mutlaka kamera arkası olması. Hoş şeyler çıkabiliyor. Ben isimler akarken yanda kamera arkası koyma işini seviyorum. Vaktim olsaydı kendi filmime de yapacaktım. Herneyse bu filme devam edeyim konudan uzaklaşmayayım)</p> <p>Filmde hoşuma giden başka birşey ise Arthur Conan Doyle'u görmemiz. Gerçekten bunu yapmaları hoşuma gitti. Charlie Chaplin ise apayrı birşey. Gerçek hayat hikayesi böyle mi bilmiyorum ama filme bu iki kişiyi de sokmaları takdirimi kazandı. Yoksa bilirsiniz komedilere çok puan vermem. </p> <p>Her dönem izlenebilecek eğlenceli bir film. Ayrıca Jackie Chan de olunda izlemesi sıkıntı yaratmıyor.</p>
