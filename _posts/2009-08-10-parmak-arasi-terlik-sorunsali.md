---
layout: post
title: Parmak Aras&#305; Terlik Sorunsal&#305;
date: 2009-08-10 21:56
comments: true
categories: []
---
<a href="http://onurbaykal.com.tr/wp-content/uploads/2009/08/120605-Flip-Flop-Illist-NF_1139935433.jpg"><img class="alignleft size-medium wp-image-1132" title="flip-flop" src="http://onurbaykal.com.tr/wp-content/uploads/2009/08/120605-Flip-Flop-Illist-NF_1139935433-300x296.jpg" alt="flip-flop" width="300" height="296" /></a>Söyleyecek sözlerim var sayın okur. Yazı yazmak için içerik sağladı bana. Başlıktan ve yandaki resimden de anlaşılacağı üzere parmak arası terlik (zenci pipisi de zenci pipisi) mevzuuna değineceğim. Sokakta yaptığım gözlemlerde (dürbünle dikizlemelerimde) gördüğüm üzere bir parmak arası terlik sevgisi almış başını yürümüş. Ben gençken de vardı ne yani? Şimdi parmak arası terlik ile ilgili olan sorunlara ve kendi düşüncelerime geçiyorum. Işınla beni Scotty!

Şimdi efendim şöyle ki ben sık olarak terlik giyemiyorum. Özellikle yazları bunun çok acısını çekiyorum. Giydim mi ayaklarım falan sürtünmeden midir nedir artık ayaklarımın kenarlarında aşınma oluyor. Parmak arası terlikle bu aşınmaların önüne geçebilirim. Daha doğrusunu söylemek gerekirse farklı bölgeleri aşındırabilirim. Rahat gelmiyor zaten. Artık deniz kenarına değil de daha otantik yerlere gitmek istiyorum. Neyse benden değil parmak arası terlikten bahsediyorduk.

Yandaki resim bu kadar büyük olmasa yazının da bu kadar uzayacağı yoktu. Belki uzardı yine de ama bu performansta olmazdım herhalde. Öhm, efendim diyordum ki gözlemlerim sonucu bazı fikirlere vardım. Nasıl bazı bayanlar bacakları çok şekilli olmadığı için etek giymemeyi tercih ediyorlarsa ayakları da <a href="http://onurbaykal.com.tr/wp-content/uploads/2009/08/flip-flop-crowd.JPG"><img class="alignright size-medium wp-image-1139" title="flip-flop-crowd" src="http://onurbaykal.com.tr/wp-content/uploads/2009/08/flip-flop-crowd-300x199.jpg" alt="flip-flop-crowd" width="300" height="199" /></a>çirkin olanlar parmak arası terlik (hatta genel olarak açık bir ayak aleti) giymesinler. Bunun tırnağı batanı var, kangrenlisi var, var oğlu var (çok iğrenç bir lafmış). Ben zaten bu terlikleri niye sadece deniz kıyısı gibi yerlerle sınırlamıyorlar anlamıyorum. Ayak fantezisi olmadıktan sonra bir çekiciliği falan da yok. Modasal bir olayı da yok. Desenleri de olsa desenin üstüne basıldığı için bir anlamı yok. Rahat olduğunu iddia edenler var. Onlar giysinler, dokunmayın. Erkeklerin giymesine de bir şey demiyorum. Yukarıda belirttiğim şeyler erkekler için de geçerli. Pek çok erkeğin parmak arası terlik giymemesi toplum için faydalı olacaktır.

Daha kötüsü ayağın terlikten taşması. Diğer terliklerde de bu risk olmasına rağmen parmak arası terlik zaten ayağı tam olarak tutmadığı için oradan buradan löp diye ayağın fırması mümkün. Yere basarım sorun yok diyen çıkarsın çıplak ayakla dolaşsın, özgür ruhlar sizi. Kuzenimin bir barda konseri vardı (bkz. Blog Yazarları Derneği buluşmasının olduğu gün). Konserde barın içinde çıplak ayakla gezenler vardı. Bir rahatsız oldum böyle. İçimden hepsine hangi çağda ne durumlarda yaşadıklarını hatırlatmak geldi. Kendimi zor tuttum.
