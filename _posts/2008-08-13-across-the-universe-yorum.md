---
layout: post
title: Across The Universe (Yorum)
date: 2008-08-13 13:32
comments: true
categories: []
---
<h3>5/5 Drama/Müzikal imdb puanı:7.6</h3>
Muhtemelen bildiğiniz gibi dünyanın en ünlü grubu Beatles'dır. Kendi dönemlerini kasıp kavurmakla kalmamış bugün bile en çok dinlenen grup olduğu tahmin edilmektedir. Size bu filmle ilgili kısa bir öneri vereyim: Beatles'la alakanız yoksa bu filmi izlemeyin. Film tamamen Beatles müzikleri üzerine kurulmuş. Sözleri bilmiyorsanız şarkıların Beatles olduğunu anlamayabilirsiniz. Hatta belki filmi beğenmeyebilirsiniz bile ama Beatles'ın şarkı sözlerini de biliyorsanız film tadından yenmiyor. Neyse daha vurucu yorumlarıma yazının devamında yer vereceğim.

<!--more-->

Aslında ben filme beklentisiz ve cahiliyetle başladım. Film hakkında hiç bir fikrim yoktu. Sadece filmin adıyla aynı bir Beatles şarkısı olduğunu biliyordum. Hatta filmi izlemeden önce Across The Universe şarkısını da dinledim (bu şarkı NASA tarafından derin uzaya dinletilmiştir). Film başta sıkıcı bir romantik müzikal gibi geldi. Hatta ben film iki farklı dönemde geçiyor sandım. Filmin ana karakterlerinden biri Amerikalı diğeri İngiliz olunca ve İngiltere o günden bu güne pek değişmediği için ben farklı dönemlerde geçiyor sandım. Fakat daha sonra bu iki karakterin yolları kesişti.

Senaryo gerçekten çok iyi. Tamamen Beatles şarkılarının sözleri üzerine kurulmuş. Tabii şarkıların asıl kastettiği anlamda kullanılmıyor olabilir ama yine de gerçekten çok güzel oturtulmuş. Ana karakterlerin adı Jude ve Lucy olunca insanın aklına direk şarkılar geliyor zaten. Bu da size sanki daha önce okuduğunuz bir kitabın filmini izliyormuşsunuz hissi veriyor. Fakat kitap filmleri gibi kalitesiz bir performans sergilemiyor. Hatta açıkçası benim Beatles deneyimimi genişletti diyebilirim.

Filmden psikadelik (psychadelic) bir tat aldım diyebilirim. Bunu uzun zamandır müzikte görüyordum ama sinemada o kadar yaygın değildi. Bu filmde olması gereken de buydu bence. Hafif uyuşuk tat tam uymuş. Tam da dozunda kullanılmış. İşin ucu kaçırılmamış.

Yukarıda Beatles deneyimimi genişletti demiştim. Biraz bunu açayım. Ben genelde Beatles şarkılarını kendime yorarak anlarım. Bu filmde hem başkalarının üzerinde hem de aklıma gelmeyecek şekillerde gördüm. Örneğin I Want You şarkısını ben bir bayana yönelik olarak düşünürdüm ama filmde bu şarkı Sam Amcanın asker seçiminde kullanılmış. Gerçekten görmeyi tahmin edemeyeceğim görüntüler vardı. Gene I Want You da (şarkının bir diğer adı da She's so heavy'dir) She's so heavy kısmını yine bayana yönelik düşünürdüm ama filmde buradaki she özgürlük (filmde özgürlük anıtı olarak yansıtılmış ama ben özgürlüğü kastettiklerini düşünüyorum) olarak kullanılmış. Bu tarz değişiklikleri bence görmeniz Beatles deneyiminizi genişletecektir.

Açıkçası filmin tek kötü yanı sadece Beatles dinleyicelerine hitap etmesi olmuş. Ama zaten sinemanın amacı da bu değil mi? Her kesimin kendini bulması... Kısaca eğer müzikal yetiniz gelişmiş ise bu filmi izlemeniz şart.
