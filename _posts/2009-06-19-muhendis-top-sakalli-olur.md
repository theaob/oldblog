---
layout: post
title: M&uuml;hendis Top Sakall&#305; Olur
date: 2009-06-19 23:23
comments: true
categories: []
---
<img class="alignleft size-medium wp-image-920" title="topsakalvm7" src="http://onurbaykal.com.tr/wp-content/uploads/2009/06/topsakalvm7-300x218.jpg" alt="topsakalvm7" width="300" height="218" />Mühendis ile top sakalı bağdaştırdım. Bu aralar bir sakal bıyık takıntısıdır gidiyor. Tamamen rastlantı. Fakat bu aksesuarların erkek hayatında büyük yeri olduğunu da unutmamak gerekir. Mesela bayanların pek çok aksesuar seçenekleri varken erkeklerin pek azdır. Çok sıkar bu beni. Gerçekten. Bu yüzden kıl konusuna takmış olabilirim. Hak verirsiniz umarım.

Mühendislik erkek çoğunluğu olan bir meslek. Mesela mühendis denince benim aklıma inşaat mühendisliği geliyor. Oysa ben de mühendislik eğitimi alıyorum. Kendim veya bilgisayar mühendisliği gelmiyor aklıma. İlginç bir durum. Burayı bir psikolog okusa hakkımda ilginç şeyler bulabilir. Ben konuma döneyim.

Mühendislik okuyan öğrenciler, okumaya başladıktan sonra kıl ile tanışırlar. (Genellikle) üniversiteye yeni giren gençlerin sakalları tam gelişmemiştir. Tabii bu konsept ile yeni tanışan kişi ne yapacağını bilemez haldedir. Hızlı (!) eğitim temposu ise kendisine bakmasını engellemektedir (buradan makina mühendislerine söyleyeceklerim var. evladım gidin bir<img class="alignright size-medium wp-image-922" title="fernandocolunga1202600xjb6" src="http://onurbaykal.com.tr/wp-content/uploads/2009/06/fernandocolunga1202600xjb6-300x240.jpg" alt="fernandocolunga1202600xjb6" width="300" height="240" />kendinize çeki düzen verin. ne bu hal? statik falan üste gitmeyin. alttan alın). Şaşıran gence sakalları kesmemek hem kolay hem de etkileyici bir çözüm olarak gözükür. Yok arkadaşım öyle bir şey. Kes sakalını. Biraz şekil ver. Tabii bu esnada mühendislik öğrencisi top sakalı keşfeder. Hocalarında falan görmüştür. Çekici gelir. Bırakır. Tüm üniversitede sadece mühendislerde vardır. Güzel bir şey olduğunu sanar.

İlginçtir top sakalsız mühendis, mühendis değildir. Evet sayın bayanlar, evet köse arkadaşlar, evet ben! Mühendis dediğin şu an da taşımasa bile bir kere top sakal bırakmış adamdır. Maalesef bu böyle. Tabii bu sizin mühendis olarak işe girmenize engel değil tabii ki. Fakat mühendisler arasında söylenmeyen gizli bir anlaşma gibi bu.

Top sakal modanın dışında bir şey sanırım. Top sakal dışlanıyor, eleştiriliyor. Bunun nedeni sanırım mühendis olamama duygusu. Kıskanıyorsunuz efendim mühendisleri. Niye laf atıyorsunuz ki? Siz de bırakın. Sadece mühendislere özel bir şey değil. Sanırım bu top sakal-mühendis bağı bu saçma yazımla beynimden yavaşça silinecektir.
