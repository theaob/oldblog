---
layout: post
title: Invictus
date: 2010-10-30 15:33
comments: true
categories: ['sinema']
rating: 4
---
<img class="left" src="http://onurbaykal.com/uploads/2010/10/invictus.jpg" alt=""/>
90'larda büyümenin getirdiği birçok cahillik var bizim ve bizden sonraki nesillerde. Bilmediğimiz pek çok şey var. 90'lı yıllardan önce Güney Afrika'nın durumu gibi. Hatta Nelson Mandela'yı bile çoğu genç bilmiyordur. Okumayan bir nesil için bu tür bilgileri vermek için en kolay yol herhalde sinema. Bu yüzden bu filmin bir de eğitsel yönü var. Sadece bu yüzden bile izlenmesini tavsiye edebilirim.

Fakat sonuçta bu da bir film ve kendine göre artıları ve eksileri var. Sanırım bu izlediğim ilk Clint Eastwood filmiydi (yönetmen koltuğunda). Film boyunca figüranlarla oyalanıp mesaj vermeye çalışması gözümden kaçmadı. Bunun dışında Matt Damon'ın aksan işini pek becerebildiğini düşünmüyorum hatta artık çok da iyi bir oyuncu olmadığını da düşünmeye başladım. Morgan Freeman tabii ki yine oyunculuğunu konuşturmuş.

Amerikan futbolu seven birisi olarak Rugby seyretmek de eğlenceli geldi bana. Fakat filmi izlerken bizim böyle bir takımımız şampiyonluk elde etse herhalde oradaki kadar etkili olmazdı. Tabii bunda futboldan başka sporların çok ciddiye alınmamasının da etkisi var.

Filmi izleyin, ben bir yıl beklettim filmi izlemek için. Hoş, güncel bir film olmadığından her dönem izlenebilecek bir film. Filmde çok fazla ırkçılığa değinilmemiş olsa da yine de tamamen gizlenmemiş.
