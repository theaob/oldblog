---
layout: post
title: Samsung i7500 a.k.a. Androidli Samsung
date: 2009-04-28 10:17
comments: true
categories: []
---
<img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="11240897736" src="http://onurbaykal.com.tr/wp-content/uploads/2009/04/11240897736.jpg" border="0" alt="11240897736" width="152" height="240" align="left" />

Daha önce <a href="http://onurbaykal.com.tr/sirketsel/samsungdan-android-geliyor">burada</a> ve <a href="http://onurbaykal.com.tr/sirketsel/androidli-samsunglar-kesinlesti">burada</a> bahsettiğim gibi Samsung’un Android’e yakın bir ilgisi var. Bunu da ilk telefonlarını kamuoyuna duyurarak gösterdiler. Zaten daha önceden böyle bir telefon yapılacağı kabul edilmişti ancak bilgi verilmemişti. Şimdi elimize bilgiler de ulaştı.

Üzerinde 3G bulunmamasına rağmen, Wi-Fi ve EDGE desteği sunan bu ürün, Android’le geldiğinden dolayı Google’ın tüm hizmetlerine ulaşım sağlayabiliyor. GSM 850,900,1800 ve 1900’ü destekleyen bu cihaz (yani burada çalışabilecek) Haziran 2009’dan itibaren büyük Avrupa ülkelerinde satışa çıkacak. Buradaki büyük kısmı basın açıklamasında böyle geçiyor. Ama Samsung’un ürünleri Avrupa’da GSM şirketleriyle anlaşmalı olmadan da satışa çıkabiliyor. Bu yüzden bu cihaza erişim kolay olacak.

<!--more-->

Daha önce kayan klayve görünümlü modeller verildiğinden dolayı bu sefer de öyle bir durum olduğunu sanabilirsiniz. Bu telefon 3.2 inçlik AMOLED dokunmatik ekranla geliyor. Bu ekranın tek dezavantajı güneş altında görüşünün düşük olması.

<img style="border-bottom: 0px; border-left: 0px; display: inline; margin-left: 0px; border-top: 0px; margin-right: 0px; border-right: 0px" title="samsung-gt-i7500_01_600" src="http://onurbaykal.com.tr/wp-content/uploads/2009/04/samsunggti7500-01-600.jpg" border="0" alt="samsung-gt-i7500_01_600" width="140" height="240" align="left" />

Wi-Fi desteği artık akıllı telefonlar için vazgeçilmez bir hale geldiğinden görmek çok anormal değil. i7500’de bulunan GPS alıcısı Google Maps ile senkronize çalışmak üzere tasarlanmış. Böylece canlı olarak bulunduğunuz yeri görebiliyorsunuz. Bence gerekli modifikasyonlar yapılırsa portatif bir GPS cihazı gibi işlev görebilir.

5 MP LED flaşlı kamerası video çekimi için çeşitli kodlayıcıları (MPEG4, H.263, H.264, WMV) barındırıyor. Fakat daha önceki Android telefonlarda yaşanan kamera yavaşlığı bu cihazda da olacak mı bunu birileri inceleyince anlayacağız. Android güncellemeleriyle HTC G1 modelinde bunu fotoğrafları siyah-beyaz çekerek halletmişlerdi.

8 GB dahili belleği olan telefonun microSD girişiyle maksimum 32 GB bellek de takabiliyorsunuz. Bütün bu özelliklere rağmen telefonun genişliği sadece 11.9 mm.

Bahsetmem gereken diğer özellikler ise 3.5 mm kulaklık girişi (normal kulaklıklara uygun), 1500 mAh pil, Bluetooth 2.0 ve maalesef MicroUSB’den şarj.

300 € gibi bir fiyatlandırması olacağı tahmin ediliyor. Eğer bu şekilde olursa ülkemize 650 Lira gibi bir fiyattan girer ki oldukça uygun olur. Teknoloji tutkunları dışında Android’e oldukça ilgi olacağını tahmin ediyorum. Yaz sonunda umarım benim elimde de bundan bir tane olur.
